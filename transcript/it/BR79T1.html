<p></p>
<p>Mi dispiace che il tempo sia così brutto. Sono sicuro che molti di voi sono venuti con i loro problemi personali sperando di poterli risolvere con questi discorsi ma i problemi possono essere risolti solo se mettiamo in pratica un'autoconsapevolezza senza scelta e una qualità di integrità religiosa. Cioè - per "religione" non intendo le fedi, i dogmi, i riti e la grande varietà di superstizioni ma "religione" nel senso profondo della parola che viene in essere solo quando c'è consapevolezza di sè e meditazione. E' di questo che parleremo durante i quattro discorsi e i due incontri di domande e risposte, come è stato spiegato.</p>
<p>Approfondire questo argomento piuttosto a fondo non solo essere consapevoli con naturalezza e facilità dei nostri problemi particolari che sono in relazione con i problemi del mondo perché noi essere umani siamo più o meno simili in tutto il mondo, psicologicamente. Potete avere la pelle di colore diverso, una cultura diversa differenti usi e costumi ma malgrado ciò tutti gli esseri umani vivono grandi tribolazioni grandi sofferenze grandi ansie, solitudine, disperazione, depressione. Non essendo in grado di risolverli cercano la salvezza tramite qualcun altro tramite varie forme di fedi, dogmi e accettazione di autorità. Così, quando stiamo discutendo parlando insieme di questi problemi se siamo semplicemente confinati nel nostro particolare piccolo problema allora quell'attività egocentrica rende tutto più ristretto più limitato e perciò diventa peggio di una prigione. Invece, se durante questi discorsi e dialoghi o domande e risposte se potessimo mettere in relazione noi stessi con l'intero genere umano con l'intera umanità! Noi siamo parte di questa umanità. In oriente soffrono esattamente come voi hanno le loro sofferenze la loro infelicità la loro estrema solitudine un senso di abbandono da parte della società non c'è alcuna sicurezza nessuna certezza sono confusi quanto lo siamo noi qui. Così, in sostanza, psicologicamente nel profondo, siamo parte di questa umanità. Io credo che questo debba essere capito davvero non solo verbalmente o intellettualmente o attraverso la ragione, ma bisogna sentirlo. Non è un sentimento o un'idea romantica, è una realtà che noi siamo parte dell'intera umanità e perciò abbiamo una tremenda responsabilità. E per creare un'unità fra tutti gli esseri umani c'è solo la religione che può farlo che può riunire tutti noi insieme. Non la politica non la scienza non qualche nuova filosofia o qualche economia emergente o qualche organizzazione politica, religiosa; nessuna di queste potrà riunirci come un tutt'uno. Io penso che dobbiamo renderci conto molto bene che nessuna organizzazione religiosa, politica, economica o le varie organizzazioni delle Nazioni Unite riusciranno mai a unire l'umanità. E' solo la religione, nel senso profondo della parola, che può unirci tutti insieme. Religione - con questa parola non intendiamo tutto quello che avviene nel mondo le varie superstizioni, il farci credere l'apparato gerarchico i dogmi, i riti, le fedi la religione va molto al di là di tutto questo è un modo di vivere, ogni giorno. E se noi potessimo pensarci insieme, pensare insieme non a qualcosa, ma avere la capacità di riuscire a guardare, sentire e pensare insieme. Potremmo farlo durante questi discorsi? Non che dobbiamo essere d'accordo tra di noi o accettare le opinioni o i giudizi degli altri ma piuttosto mettere da parte il nostro punto di vista particolare la nostra esperienza, le nostre conclusioni se potessimo metterle da parte e avere la capacità di pensare insieme non "a qualcosa" che è abbastanza facile ma essere capaci di vedere la stessa cosa insieme di sentire lo stesso significato, il senso la profondità di una parola sentire la stessa canzone senza interpretarla secondo il nostro gradimento ma sentirla insieme perché penso che sia molto importante essere in grado di pensare insieme non come un gruppo che ha lo stesso pensiero lo stesso punto di vista la stessa prospettiva ma, mettendo da parte le proprie particolari idiosincrasie, il proprio modo di pensare essere insieme nel pensare. Diciamo per esempio che possiamo pensare insieme alla fede. Possiamo essere a favore o contro. Possiamo vedere quanto è importante la fede per avere una certa sicurezza psicologica. E, pur di avere questa sicurezza, crederemo in qualsiasi cosa. E' questo che succede nel mondo. Si crede alle cose più ridicole sia in campo economico che religioso che in ogni direzione. Possiamo pensare insieme a una fede, essere d'accordo o meno. Ma noi stiamo provando a fare qualcos'altro.. che non è pensare a qualcosa ma lo stesso pensare, insieme. Mi domando se riesco ad essere chiaro. Nemmeno due persone, a quanto pare, sono capaci di pensare insieme a meno che non ci sia qualche catastrofe a meno che non ci sia una grande sofferenza ..una crisi, allora le persone si uniscono e pensano insieme in caso di guerra, e così via. Si tratta sempre di un pensare insieme a qualcosa - giusto? Ma noi stiamo cercando di fare un'altra cosa, cioè a "pensare insieme". Che è possibile solo se per il momento dimentichiamo noi stessi i nostri problemi, le nostre inclinazioni le nostre capacità intellettuali e così via e ci incontriamo l'uno con l'altro. Questo richiede un certo senso di attenzione una certa consapevolezza del fatto che tutti quanti siamo insieme nella qualità del pensiero. Non so come esprimerlo più chiaramente di così. Potremmo farlo riguardo a tutti i nostri problemi? Noi possiamo pensare insieme ai nostri problemi ma bisogna avere la capacità di pensare allo stesso livello con la stessa intensità non a qualcosa, ma sentire di pensare insieme. Mi domando se l'avete capito.</p>
<p>Se potessimo farlo potremmo approfondire insieme molte cose. E questo implica una certa qualità di libertà un certo senso di distacco non forzato, costretto guidato ma la libertà dal nostro piccolo cortile per poi incontrarci insieme. Perché questo diventa molto importante quando si vuole creare una buona società. I filosofi ne hanno parlato gli antichi greci, gli antichi indù e anche i cinesi hanno parlato di come creare una buona società. Riferendosi al futuro: in un dato futuro creeremo una buona società secondo un ideale, un modello secondo certi ideali e così via. E, a quanto pare, nel mondo intero non si è mai creata una buona società ci sono delle buone persone, forse. Sta diventando sempre più difficile essere buoni in questo mondo. E continuiamo a guardare al futuro per creare questa buona società buona nel senso che la gente possa vivere sulla terra senza guerre in pace, senza massacrarsi a vicenda senza competizione, con un senso di grande libertà e via dicendo. Non stiamo definendo che cos'è il bene, per il momento la definizione del bene non ci rende buoni.</p>
<p>Allora, possiamo pensare insieme all'assoluta necessità di una buona società? La società è ciò che siamo noi la società non nasce in modo misterioso non è creata da Dio, l'uomo ha creato questa società con tutte le sue guerre e tutto quello che succede. Non è necessario entrare in tutti gli orribili dettagli. E questa società è ciò che siamo noi, quello che è ogni essere umano. Questo è abbastanza ovvio. Cioè, siamo noi a creare la società con tutte le sue divisioni i suoi conflitti, il suo terrore con le sue ineguaglianze e così via, così via perché dentro di noi siamo quello che c'è nelle nostre relazioni reciproche, noi siamo quello. Possiamo essere abbastanza tolleranti abbastanza affettuosi nelle relazioni personali anche se perfino questo è piuttosto dubbio ma, nei confronti di tutti gli altri esseri umani, non lo siamo. Anche questo è abbastanza evidente quando leggete i giornali, le riviste e vedete effettivamente quello che succede. Così, una buona società può soltanto nascere non nel futuro, ma ora quando noi esseri umani stabiliamo la giusta relazione fra di noi. E' possibile? Non in qualche data futura ma realmente nel presente nella nostra vita quotidiana potremmo stabilire una relazione che sia essenzialmente buona? Buona significa senza dominare senza interesse personale senza vanità personale, ambizione e così via. In modo che ci sia una relazione tra le persone basata essenzialmente se posso usare la parola - spero che non vi dispiaccia - sull'amore. E' possibile?</p>
<p>Possiamo, come esseri umani che vivono in questo mondo terribile che noi abbiamo creato potremmo portare un cambiamento radicale in noi stessi? Il punto è tutto qui. Alcuni filosofi e altri hanno detto che è impossibile cambiare radicalmente il condizionamento umano.. si può modificare, si può smussare, sgrossare ma non si può alterare la qualità di base del condizionamento. Ci sono moltissime persone che la pensano così gli esistenzialisti, per esempio, ecc. ecc. Perché accettiamo questo condizionamento? Spero stiate seguendo quello che stiamo dicendo. Perché accettiamo il nostro condizionamento che ha creato questo mondo così folle, così malato? Un mondo in cui vogliamo la pace ma facciamo rifornimento di armi vogliamo la pace ma siamo nazionalisti e ci dividiamo gli uni dagli altri, economicamente e socialmente vogliamo la pace e tutte le religioni ci dividono come sono loro, le organizzazioni. C'è una tale enorme contraddizione sia là fuori che dentro di noi. Mi chiedo se siamo consapevoli di tutto questo dentro di noi, non di quello che succede fuori. La maggior parte di noi sa quello che succede là fuori non bisogna essere così intelligenti per scoprirlo, basta osservare. E quella confusione là fuori è in parte responsabile del nostro condizionamento. Ci chiediamo: è possibile apportare dentro di noi una trasformazione radicale? Perché solo così potremo avere una buona società in cui non ci faremo del male l'un l'altro sia psicologicamente che fisicamente.</p>
<p>Quando ci poniamo questa domanda qual è la nostra risposta profonda a questa domanda? Siamo condizionati non solo come inglesi, tedeschi o francesi, e così via ma siamo condizionati anche da molte forme di desideri di credenze di piaceri e di conflitti, conflitti psicologici e tutto questo contribuisce al condizionamento e oltre. Ne parleremo. Noi ci stiamo chiedendo - pensando insieme - perché noi stiamo pensando insieme, spero - può questo condizionamento può questa prigione umana con i suoi dolori, la sua solitudine, le sue ansie le rivendicazioni personali le esigenze personali di realizzazione, ecc. questo è il nostro condizionamento è la nostra coscienza e la nostra coscienza è il suo contenuto. E noi ci chiediamo: può l'intera struttura essere trasformata? Altrimenti non avremo mai pace in questo mondo. Ci saranno forse delle piccole modifiche ma l'uomo continuerà a combattere, a litigare in un conflitto senza tregua dentro e fuori di sè. E' questa la nostra domanda. Possiamo pensare insieme a questo?</p>
<p>Allora nasce la domanda: che cosa dobbiamo fare? Siamo consapevoli di essere condi- zionati, lo sappiamo, ne siamo consci. Questo condizionamento deriva dai nostri stessi desideri dalle attività egocentriche dalla mancanza di una giusta relazione con gli altri dal proprio senso di solitudine. Si può vivere in mezzo a moltissime persone avere relazioni intime ma c'è sempre questo senso di girare a vuoto dentro di noi. Tutto questo è il nostro condizionamento intellettuale, psicologico, emotivo e anche fisico naturalmente. Ora, tutto questo può essere trasformato completamente? Penso che sia questa la vera rivoluzione. In questo non c'è nessuna violenza.</p>
<p>Ora, possiamo farlo insieme? Oppure se voi lo fate se capite il condizionamento e lo risolvete e un altro rimane condizionato la persona che è condizionata vi ascolterà? Capite? Forse voi non siete condizionati ma io vi ascolterò? E cosa mi porterà ad ascoltarvi? Quale pressione quale influenza quale ricompensa? Che cosa mi porterà ad ascoltarvi con il mio cuore, con la mia mente, con tutto me stesso? Perché se possiamo ascoltare completamente forse la soluzione c'è. Ma a quanto pare non ascoltiamo. Così chiediamo: che cosa porterà un essere umano che conosce il proprio condizionamento, la maggior parte di noi lo sa se ne siete consapevoli con intelligenza che cosa ci farà cambiare? Vi prego, facciamoci questa domanda, ciascuno di noi, scopriamo che cosa farà sì che ciascuno di noi porti un cambiamento, una liberazione da questo condizionamento? Non per passare ad un altro condizionamento: è come lasciare il cattolicesimo e diventare buddista. Si tratta dello stesso schema. Allora che cosa farà sì che noi, ciascuno di noi che, sicuramente siamo desiderosi di creare una buona società che cosa ci farà cambiare? Il cambiamento è stato promesso attraverso una ricompensa il paradiso, un nuovo genere di carota una nuova ideologia, una nuova comunità una nuova forma di gruppo, nuovi guru, una ricompensa. Oppure una punizione "Se non fai così andrai all'inferno". Così, tutto il pensiero si basa sul principio della ricompensa e della punizione. "Io farò questo se ne posso ricavare qualcosa". Ma questo tipo di atteggiamento, o modo di pensare non porta ad un cambiamento radicale. E questo cambiamento è assolutamente necessario. Sono sicuro che ne siamo tutti consapevoli. Allora che cosa dobbiamo fare?</p>
<p>Alcuni di voi hanno ascoltato chi vi parla per un certo numero di anni Mi domando perché. E avendolo ascoltato, diventa un nuovo tipo di mantra. Conoscete il significato della parola? E' una parola sanscrita il cui vero significato è non essere egocentrici e ponderare sul non divenire. E' questo il significato della parola mantra. Abolire l'egocentrismo e ponderare, meditare guardare se stessi in modo da non divenire qualcosa. Questo è il vero significato della parola che è stata distorta da tutta quell'assurda meditazione trascendentale.</p>
<p>Alcuni di voi hanno ascoltato per molti anni avete ascoltato e quindi c'è stato un cambiamento oppure vi siete abituati alle parole e andate avanti così? Allora ci chiediamo: che cosa farà sì che l' uomo, l'essere umano che è vissuto per milioni di anni portandosi dietro lo stesso vecchio schema ereditato gli stessi istinti l'autoconservazione, la paura, la sicurezza il senso di preoccupazione di sè che porta a un grande isolamento che cosa farà sì che l'uomo cambi? Un nuovo Dio? Una nuova forma di svago? Una nuova religione del calcio? Un nuovo tipo di circo con tutte - sapete - con tutta quella roba? Che cosa ci farà cambiare? Il dolore, a quanto pare, non ha cambiato l'uomo perché abbiamo sofferto enormemente non solo individualmente ma collettivamente come genere umano abbiamo sofferto un'enorme quantità di guerre, malattie, dolore, morte. Abbiamo sofferto enormemente ma a quanto pare il dolore non ci ha cambiati. Nemmeno la paura ci ha cambiati perché la nostra mente è sempre all'inseguimento alla ricerca del piacere e nemmeno il piacere, che è sempre lo stesso in forme diverse, nemmeno questo ci ha cambiati. Allora, che cosa ci farà cambiare?</p>
<p>Sembra che non siamo capaci di fare nulla volontariamente. Noi vogliamo fare le cose sotto pressione. Se non ci fosse nessuna pressione nessun senso di ricompensa o punizione perché ricompensa e punizione sono cose troppo stupide perfino a pensarci se non ci fosse il senso del futuro. Non so se avete mai affrontato l'intera questione del futuro, che può essere il nostro inganno, psicologicamente. Ne parleremo tra poco. Se si abbandona tutto questo allora qual è la qualità della mente che affronta assolutamente il presente? Capite la mia domanda? Stiamo comunicando insieme? Vi prego, ditemi sì o no, non so a che punto siamo. Spero di non parlare a me stesso.</p>
<p>Se ci rendiamo conto di essere in prigione una prigione creata da noi stessi.. che siamo il risultato del passato dei genitori, dei nonni e così via un passato ereditato, acquisito, imposto ..che è la nostra prigione psicologica in cui viviamo. E, naturalmente - l'istinto naturale è di sfondare questa prigione. Ora, ci rendiamo conto di questo non come un'idea non come un concetto, ma come una realtà come un fatto, psicologicamente? Quando siamo di fronte a questo fatto perché persino allora non c'è possibilità di cambiamento? Capite la mia domanda?</p>
<p>Questo rappresenta un problema un problema per tutte le persone serie per tutte le persone che si preoccupano della tragedia umana della sofferenza umana che si chiedono: perché noi tutti non portiamo un senso di chiarezza dentro di noi? Un senso di libertà un senso di essere sostanzialmente buoni? Non so se avete notato che gli intellettuali i letterati, gli scrittori e i cosiddetti leader del mondo non parlano di creare una buona società ci hanno rinunciato. L'altro giorno ne stavamo parlando con alcune di queste persone che dicevano: "Sono tutte assurdità è roba fuori moda, da buttare via". "Non esiste più una cosa come una buona società". "E' un concetto vittoriano, stupido, assurdo". "Dobbiamo accettare le cose così come sono e conviverci". E probabilmente per la maggior parte di noi è così. Così, voi e io come due amici ne parliamo, e che cosa dobbiamo fare?</p>
<p>L'autorità di qualcun altro non fa cambiare non produce questo cambiamento - giusto? Se io accetto voi come mia autorità.. perché voglio portare dentro di me una rivoluzione e forse costruire così una buona società l'idea stessa di seguirvi di essere istruito da voi, mette fine a una buona società. Mi domando se lo vedete. Io non divento buono perché me lo dite voi o perché vi accetto come l'autorità suprema in fatto di correttezza e vi seguo. L'accettazione stessa dell'autorità e l'obbedienza è proprio la distruzione di una buona società. Non è così? Mi chiedo se lo vedete. Possiamo continuare su questo argomento?</p>
<p>Se io ho un guru - grazie a Dio non ne ho se ho un guru e lo seguo che cosa ho fatto di me? Che cosa ho fatto nel mondo? Nulla. Lui mi dice delle cose assurde come meditare, questo o quello che avrò delle esperienze meravigliose o che leviterò e altre assurdità del genere e la mia intenzione è di creare una buona società in cui possiamo essere felici, in cui ci sia un senso di affetto, una relazione senza barriere questa è la mia aspirazione. Io vado da un guru, e che cosa ho fatto? Ho distrutto proprio la cosa che volevo perché l'autorità a parte la legge e tutto quello che la riguarda l'autorità psicologica comporta divisione è nella sua stessa natura di separare. Voi siete lassù e io sono quaggiù voi salite sempre più in alto e salgo anch'io sempre più in alto, ma non ci incontriamo mai! (Risate) Voi ridete, lo so ma in effetti è questo che facciamo. Allora, mi rendo conto che l'autorità con tutte le sue implicazioni di organizzazione, non mi renderà mai libero? L'autorità ci dà un certo senso di sicurezza. "Io non so, sono confuso, mentre tu sai o, almeno, penso che tu sappia e questo mi basta. Io investo la mia energia e il mio bisogno di sicurezza in te nelle cose che dici". E poi creiamo un'organizzazione intorno a queste cose e questa stessa organizzazione diventa la prigione. Non sapete queste cose? Ecco perché non si dovrebbe appartenere ad alcuna organizzazione spirituale per quanto promettente, allettante o romantica possa essere. Possiamo almeno accettarlo, vederlo insieme? Capite la mia domanda? Vederlo insieme, come un fatto perciò, quando lo vediamo insieme, è finito. Vedendo che la natura stessa dell'autorità con la sua organizzazione, religiosa o altro comporta separazione e l'obbedienza costruendo un sistema gerarchico come sta succedendo nel mondo e quindi fa parte della natura distruttiva del mondo vedendo la verità di tutto questo, ce ne liberiamo. Possiamo farlo? Così che nessuno di noi - scusate così che nessuno di noi appartenga ad organizzazioni spirituali. Per organizzazioni religiose intendiamo: cattolica, protestante, indù, buddista - a nessuna.</p>
<p>Appartenendo a qualcosa ci sentiamo sicuri. Giusto? E' ovvio. Ma appartenere a qualcosa genera invariabilmente insicurezza, perché è una cosa che separa. Tu hai il tuo guru, la tua autorità, tu sei cattolico o protestante e un altro è qualcos'altro. Così non si incontrano mai, anche se tutte le religioni organizzate dicono di lavorare tutte insieme per la verità. Così, mentre ascoltiamo, possiamo vedere questo fatto e smettere di pensare di accettare l'autorità l'autorità psicologica e tutte le organizzazioni che si sono create intorno? E poi che cosa succede? Ho lasciato cadere l'autorità perché tu l'hai detto e io vedo la natura distruttiva delle cosiddette organizzazioni? Lo vedo come un fatto e quindi con intelligenza? Oppure mi limito ad accettarlo vagamente? Non so se state seguendo. Se si vede il fatto la percezione stessa di quel fatto è intelligenza e in quell'intelligenza c'è sicurezza non in qualche superstiziosa assurdità. Mi chiedo se lo vedete. Ci stiamo incontrando? Mi sento un po' perso. Me lo volete dire? Ci stiamo incontrando? Pubblico: Sì.</p>
<p>K: No, vi prego, non a parole. Così è molto facile perché tutti parliamo inglese o francese o quello che sia. Intellettualmente, verbalmente, non è incontrarsi insieme. Avviene quando si vede il fatto insieme.</p>
<p>Ora noi - ci chiediamo possiamo guardare il fatto del nostro condizionamento? Non l'idea del nostro condizionamento. Il fatto che siamo inglesi, tedeschi, americani, russi o indù, orientali o quel che sia, questa è una cosa. Poi c'è il condizionamento determinato da ragioni economiche dal clima, dal cibo, dagli abiti, ecc., di tipo fisico. Ma c'è anche una gran quantità di condizionamento psicologico. Possiamo guardarlo come un fatto? Come la paura. Possiamo guardarla? O, se per il momento non potete farlo, possiamo guardare al male che abbiamo ricevuto alle ferite, le ferite psicologiche che ci portiamo dietro le ferite che abbiamo ricevuto fin dall'infanzia. Guardiamole, senza analizzarle. Gli psicoterapeuti scusate, spero che non ce ne siano qui gli psicoterapeuti guardano indietro, indagano nel passato. Cioè, cercano la causa delle ferite che abbiamo subìto indagano e analizzano tutto il movimento del passato. Quello che generalmente si definisce analisi, psicoterapia. Ora, il fatto di scoprire la causa ci aiuta? Avete impiegato un sacco di tempo, forse anni è un gioco che fanno tutti perché non vogliamo mai affrontare il fatto ma diciamo: "Cerchiamo di capire come sono avvenuti i fatti" Non so se state seguendo.</p>
<p>Così voi impiegate una grande quantità di energia e probabilmente moltissimi soldi per un'indagine professionale sul passato o indagate per conto vostro, se ne siete capaci. E noi diciamo che simili forme di analisi non solo creano una separazione, perché l'analista pensa di essere diverso da ciò che analizza - giusto? State seguendo? Egli mantiene questa divisione attraverso l'analisi mentre il fatto ovvio è che l'analizzatore è l'analizzato. Mi chiedo se lo vedete. Nel momento in cui si riconosce che l'analizzatore è l'analizzato perché quando siete arrabbiati, voi siete quello - è un rebus? - che l'osservatore è l'osservato? Quando si vede la realtà di questo fatto.. l'analisi non ha nessun significato c'è solo pura osservazione del fatto che sta accadendo ora. Mi chiedo se lo vedete. Può essere piuttosto difficile perché la maggior parte di noi è così condizionata al processo analitico all'autoesame all'indagine introspettiva ci siamo così abituati, ne siamo così condizionati che, forse, se vi dicono qualcosa di nuovo lo rifiutate istantaneamente o vi ritraete. Perciò, per favore, indagate, guardatelo.</p>
<p>Stiamo dicendo: è possibile guardare il fatto così come sta accadendo ora rabbia, gelosia, violenza piacere, paura, qualunque cosa sia guardarlo, senza analizzarlo solo guardarlo e in quell'osservazione l'osservatore sta semplicemente osservando il fatto come qualcosa di separato da se stesso oppure egli stesso è il fatto? Mi chiedo se lo afferrate. Riesco ad essere chiaro? Capite la distinzione? La maggior parte di noi è condizionata all'idea che l'osservatore sia diverso dalla cosa osservata. Sono stato avido, sono stato violento. Al momento della violenza non c'è divisione è solo più tardi che il pensiero interviene e si separa dal fatto. Così l'osservatore è il passato che guarda quello che sta succedendo ora. Mi domando se capite tutto questo. Perciò, potete guardare il fatto che siete arrabbiati, infelici, soli, o quello che sia, guardare quel fatto senza l'osservatore che dice "Io sono separato" e guardarlo in modo diverso? Capite? O riconosce che egli stesso è il fatto che non c'è alcuna divisione tra il fatto e se stesso? Il fatto è egli stesso. Mi chiedo se lo vedete. Quindi, che cosa succede quando avviene questa realtà? Capite che cosa sto dicendo?</p>
<p>La mia mente è stata condizionata a guardare il fatto della solitudine, prendiamo questo esempio no, stavamo parlando delle ferite ricevute nell'infanzia. Parliamo di questo. Sono sempre stato abituato a pensare che io sono diverso dalla ferita - giusto? E quindi la mia azione riguardo a quella ferita è di reprimerla, di evitarla o di costruirle intorno una resistenza in modo da non venire più ferito. Perciò quella ferita mi rende sempre più isolato sempre più timoroso. Così questa divisione è avvenuta perché penso di essere diverso dalla ferita - giusto? State seguendo? Ma la ferita sono io. L' "io" è l'immagine che ho creato di me stesso che viene ferita - giusto? Mi chiedo se lo vedete. Posso continuare? State seguendo?</p>
<p>Così ho creato un'immagine attraverso l'educazione attraverso la mia famiglia, la società ..attraverso tutte le idee religiose di anima, di separazione individuale e cose del genere, ho creato un'immagine di me stesso voi calpestate questa immagine e io vengo ferito. Poi dico che quella ferita non sono io e devo fare qualcosa per quella ferita. Così mantengo la separazione tra la ferita e me stesso. Ma il fatto è che l'immagine sono io che sono stato ferito. Giusto? Allora, posso guardare questo fatto? Guardare il fatto che l'immagine sono io stesso e finché ho quell'immagine di me ci sarà qualcuno che la calpesterà. Questo è un fatto. Può la mente essere libera dall'immagine? Perché ci rendiamo conto che finché esiste quell'immagine potranno farle qualcosa, verrà trafitta verrà ferita e ci saranno isolamento, paura, resistenza alzerò un muro intorno a me tutto questo accade quando c'è la divisione tra l'osservatore e la cosa osservata, che è la ferita. Giusto? Non sono cose intellettuali, vi prego. Questa è soltanto la normale osservazione di se stessi di cui abbiamo parlato all'inizio come "autoconsapevolezza".</p>
<p>Così, che cosa succede quando l'osservatore è l'osservato? Capite? - la realtà di questo non l'idea, allora che cosa succede? Sono stato ferito da bambino a scuola, dai genitori dagli altri ragazzi e ragazze, lo sapete sono stato offeso, ferito, psicologicamente. E mi porto dietro la ferita per tutta la vita nascosto ansioso, timoroso conosco le conseguenze di tutto questo. E ora vedo che la ferita c'è finché l'immagine che ho creato che abbiamo creato insieme finché esiste quell'immagine ci sarà una ferita. Quell'immagine sono io. Posso guardare questo fatto? Guardarlo non come un'idea, ma come un fatto reale che l'immagine è ferita e l'immagine sono io. Mi chiedo se lo vedete. Giusto? Potremmo incontrarci almeno su questo punto, pensare insieme? Allora che cosa avviene? Prima cercavo - l'osservatore cercava di fare qualcosa. Qui l'osservatore non c'è e perciò non può farci niente. Lo capite? Capite che cosa è successo? Prima l'osservatore si sforzava di reprimere di controllare, di non essere ferito, isolandosi facendo resistenza, facendo uno sforzo tremendo. Mentre, quando il fatto è che l'osservatore è l'osservato, allora che cosa accade? Vi prego, volete che ve lo dica io? Allora non ci siamo, allora quello che vi dico non avrà significato. Ma se siamo insieme se pensiamo insieme e siamo arrivati a questo punto allora scoprirete da soli che fino a quando fate uno sforzo c'è la divisione - giusto? Nella pura osservazione non c'è sforzo e perciò, la cosa che è stata costruita come immagine comincia a svanire. Il punto è tutto qui.</p>
<p>Abbiamo cominciato col dire che l'autoconsapevolezza e la qualità meditativa di quella consapevolezza porta con sè un senso religioso di unità. E gli esseri umani hanno bisogno di questo enorme senso di unità che non si può trovare attraverso le nazionalità e cose di questo genere. Allora, possiamo noi, come esseri umani dopo aver ascoltato forse per un'ora possiamo vedere almeno un fatto insieme? E vedendo quel fatto insieme, risolverlo completamente così da non essere più feriti psicologicamente. Questo pensare insieme implica che entrambi vediamo la stessa cosa nello stesso momento, allo stesso livello, e questo significa amore. Seguite signori? Credo che per questa mattina possa bastare, va bene? Ci incontreremo ancora domani mattina.</p>
