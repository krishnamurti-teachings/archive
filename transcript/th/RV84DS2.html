<p>K: เราจะคุยกันเกี่ยวกับเรื่องอะไรดี พวกเธอต้องการพูดคุยเรื่องอะไร</p>
<p>Student: เรื่องความตายครับ</p>
<p>K: พวกเธอต้องการพูดคุย เรื่องความตายรึ พวกเธอไม่เด็กเกินไปหรือ ที่จะพูดเรื่องความตาย</p>
<p>Student: ถ้าอย่างนั้นคุยกันต่อ จากเรื่องที่เราคุยกันเมื่อคราวที่แล้ว</p>
<p>K: เมื่อคราวที่แล้ว เราคุยกันเรื่องอะไรบ้าง</p>
<p>Student: เรื่องอคติและความไม่มั่นคงปลอดภัย</p>
<p>K: อ้อ ใช่แล้ว พวกเธอมีอคติ มีความลำเอียงมากมายไหม พวกเธอมีไม่ใช่หรือ แล้วก็มีมากด้วย แล้วมันสนุกไหม พวกเธอชอบมันไหม เธอรู้ไหมว่าอคติทำให้เกิดอะไรบ้าง ยกตัวอย่าง ถ้าฉันมีอคติต่อใครบางคน... ...ใครดีล่ะ ที่เธอต้องการให้ฉันมีอคติด้วย มีอคติต่อใครดี เธอจะไม่เอ่ยชื่อมาสักคนหรือ สมมุติว่าฉันมีอคติต่อราเจส เขานั่งอยู่ตรงนั้น ฉันสบตากับเขาพอดี เธอรู้ไหมว่าเกิดอะไรขึ้น ถ้าฉันมีอคติต่อเขา ฉันก็จะไม่เข้าใจเขา ฉันจะเข้าใจเขาไหม อคติที่ฉันมีจะขัดขวาง ความเข้าใจในราเจส</p>
<p>Student: ถ้าคุณลำเอียงเข้าข้างเขาหรือครับ</p>
<p>K: เธอมานั่งที่นี่มา มาสิ</p>
<p>Student: ลำเอียงเข้าข้างเขาหรือครับ</p>
<p>K: หรืออคติต่อเขา ถ้าฉันชอบเขา ฉันก็จะลำเอียงไปในทางชื่นชมเขา... ...หรือว่าถ้าฉันไม่ชอบเขา ฉันก็จะมีอคติต่อเขา ถูกต้องไหม ทีนี้จะเกิดอะไรขึ้นถ้าฉันมีอคติ</p>
<p>Student: คุณก็จะไม่เข้าใจเขา</p>
<p>K: ใช่ ฉันจะไม่เข้าใจเขา ฉันจะไม่เข้าใจ ไม่เห็นชัดแจ้งในสิ่งที่เขาพูด ฉันจะไม่ต้องการที่จะเข้าใจเขา ดังนั้นมันก็เหมือนกับกระจกสีทึบ เธอเข้าใจไหม ถ้ากระจกหน้าต่างสีทึบ ฉันจะมองไม่เห็นดวงอาทิตย์ ได้อย่างชัดเจนใช่ไหม</p>
<p>Student: ไม่เห็นครับ</p>
<p>K: อคติก็ทำนองเดียวกัน หากฉันมีอคติต่อเขา มันก็จะกลายเป็นสิ่งขวางกั้น ฉันก็จะไม่เข้าใจเขา ถูกต้องไหม ฉะนั้นเธอจะละทิ้งอคติของเธอไหม ถ้าฉันทิ้งอคติของฉัน ใช้เวลาคิดดูดีๆ นะ พวกเธอทุกคนจะวางอคติของเธอ แล้วพยายามที่จะเข้าใจ ใครบางคนได้ไหม ถ้าเธอมีความลำเอียงเข้าข้างฉัน เธอก็จะไม่เข้าใจฉันถูกไหม แต่ถ้าเธอมีอคติต่อฉัน เธอก็จะไม่เข้าใจฉันเช่นกันใช่ไหม ฉะนั้นเธอจะวางอคติของเธอได้ไหม</p>
<p>Student: หากเราไม่มีอคติต่อกัน จะเกิดอะไรขึ้นระหว่างเรา... ...แล้วเราจะรู้ได้อย่างไร...</p>
<p>K: ก่อนอื่นต้องไม่มีอคติเสียก่อน แล้วเรียนรู้ว่าอะไรเกิดขึ้น ใช่ไหม เธอจะเรียนรู้ไหม หรือว่าพวกเธอยังเด็กเกินไป</p>
<p>Student: มันยากไหมที่จะทิ้งอคติ หากเราสร้างมันขึ้นมาแล้ว</p>
<p>K: เธอทิ้งอคติไม่ได้หรือ</p>
<p>K: เธอมีความคิดเห็น ที่ต่อต้านฉันบ้างไหม หรือความคิดเห็นที่เอนเอียง มาให้ฉันก็ได้ มีบ้างไหม</p>
<p>Student: คุณครับถ้าเราคาดหวัง อะไรบางอย่างจากคุณ แสดงว่าเรามีความคิดเห็น เกี่ยวกับคุณไหมครับ</p>
<p>K: ไม่ใช่ ไม่ใช่ ถ้าเธอคาดหวังจากฉัน เพื่อให้คะแนนดีๆ แก่เธอ... ...เพราะฉันชอบเธอ นั่นเป็นความลำเอียง</p>
<p>Student: ถ้าผมคาดหวังว่าคุณจะไม่ทำให้ การเรียนในชั้นนี้น่าเบื่อ นั่นเป็นอคติไหมครับ</p>
<p>K: ฉันไม่เข้าใจคำสุดท้าย พูดช้าๆ สิ</p>
<p>Student: สมมุติว่าถ้าผมคาดหวังว่า คุณจะไม่ทำให้ชั่วโมงเรียนนี้น่าเบื่อ สมมุติว่าหากผมต้องเรียน กับคุณ 1 ชั่วโมง และผมไม่ต้องการที่จะรู้สึกเบื่อ</p>
<p>K: เธอไม่อยากจะรู้สึกเบื่อ แล้วยังไง</p>
<p>Student: อย่างนั้นเป็นอคติไหมครับ เพราะผมคาดหวังว่ามันจะไม่น่าเบื่อหน่าย</p>
<p>K: นั่นไม่ใช่อคติหรอกพ่อหนุ่มน้อย</p>
<p>Student: การที่คุณตัดสินนักเรียนล่ะครับ</p>
<p>K: การตัดสินอะไรไปล่วงหน้าไม่ใช่อคติ มันเกือบจะเป็นอคติ ถ้าฉันตัดสินเธอไว้ล่วงหน้า ฉันจะมองไม่เห็นเธอตรงๆ อย่างที่เธอเป็นจริงๆ ใช่ไหม</p>
<p>Student: คุณค่ะมันจะเป็นอคติไหม ถ้าหนูคาดหวังให้ชั้นเรียนนี้น่าสนใจ</p>
<p>K: เธอมานั่งที่นี่เถิด นี่เป็นการลงโทษ</p>
<p>Student: มันเป็นการอคติไหม... ...ถ้าหนูคาดหวังให้การเรียน ในชั้นนี้น่าสนใจ แต่ปรากฏว่ามันไม่น่าสนใจ</p>
<p>K: ฉันเคยเห็นเธอเมื่อวันก่อนที่นี่ ใช่ไหม</p>
<p>Student: ใช่ค่ะ</p>
<p>K: ใช่แล้ว เมื่อกี้เธอพูดอะไรนะ</p>
<p>Student: มันจะเป็นอคติไหมค่ะ ถ้าหนูคาดหวังให้ชั้นเรียนน่าสนใจ... ...แต่หนูพบว่ามันน่าเบื่อ</p>
<p>K: นั่นไม่ใช่อคติ ฉันอยากสอนเธอเกี่ยวกับ อะไรบางอย่าง เกี่ยวกับดอกไม้ มองดูดอกไม้เหล่านั้นสิ มันดูอัศจรรย์มากใช่ไหม ฉันอยากคุยกับเธอเกี่ยวกับดอกไม้นี้ แล้วเธออาจจะรู้สึกว่ามันน่าเบื่อ นั่นไม่ใช่อคติหรอก</p>
<p>Student: แต่มันก็เป็นการตัดสิน ชั้นเรียนไปล่วงหน้า</p>
<p>K: ไม่ใช่หรอกฉันอยากจะบอกเธอว่า ลองมองดูดอกไม้ที่สวยงามเหล่านั้นสิ มันสวยงามกระไรเช่นนั้น... ...แล้วสนามหญ้าเขียวขจี แนวรั้วสีเขียวของแมกไม้ ฉันต้องการให้เธอเห็นมัน</p>
<p>Student: แต่หนูไม่ได้คาดหวังอะไร จากสิ่งเหล่านั้น</p>
<p>K: ฉันบอกให้เธอมองดอกไม้ แต่เธอไม่แม้แต่จะมองมัน นั่นไม่ใช่อคติหรอก ฉันขอให้เธอมองดูดอกไม้เหล่านั้น... ...ดูสนามหญ้าเขียวขจี ความหลายหลาก ของสีเขียวและดอกไม้สีเหลือง แล้วฉันบอกว่า ลองมองดูผู้คนทั้งหมด อยู่ที่รอบๆ ตัวเธอ... ...ทั้งเด็กผู้ชายและผู้หญิง มองดูอย่างละเอียดถี่ถ้วน ดูพวกเขาทั้งหมดทุกคนเลย พวกเด็กผู้ชายที่นั่งอยู่ตรงโน้น พวกที่ไม่พูดไม่จา... ...แล้วมองดูผู้คนทั้งหมดที่กำลัง นั่งอยู่ที่นี่ มองดูพวกเขาทั้งหมด นั่นเป็นอคติไหม หรือเมื่อเธอไม่ต้องการ จะมองดูพวกเขา... ...เธอก็จะคิดว่ามันน่าเบื่อมาก</p>
<p>Student: เปล่าค่ะ หนูไม่รู้อะไรเลย หนูแค่...</p>
<p>K: แค่มองดูพวกเขา เธอไม่รู้อะไรเลยเกี่ยวกับ ดอกไม้เหล่านั้นใช่ไหม</p>
<p>Student: ใช่ค่ะ</p>
<p>K: เธอมองเห็นความงามของมันไหม เธอมองเห็นความงามของทุกๆ สิ่งไหม ต้นไม้เขียวขจี ดอกไม้นานาพันธุ์ หลากสีสัน สีสันเหล่านั้นมีความหมายอะไร ต่อเธอบ้างไหม</p>
<p>Student: ดอกไม้เหล่านั้นดูสวยงาม อยู่บนต้นของมัน</p>
<p>K: ไม่ใช่ ฉันพูดถึงสี... ...ไม่ใช่ดอกไม้ที่สวยงามเป็นพิเศษ ที่ฉันถามเธอ เกี่ยวกับสีเท่านั้น ใครใส่เสื้อสีสว่างที่สุดในที่นี้ เด็กผู้หญิงที่ใส่เสื้อสีแดง สีมีความหมายอะไรต่อเธอบ้างหรือเปล่า</p>
<p>Student: มันมีความหมายหลายอย่าง</p>
<p>K: ไม่ใช่ สาวน้อย ฉันถามเธอเกี่ยวกับสีอย่างเดียว ฉันถามพวกเธอว่า ที่ข้างนอกบนโน้น... ...สีสันต่างๆ ในหุบเขานี้ และโขดหินบนภูเขาแนวนั้น เมื่อเธอมองดูความสวยงามรอบๆ ตัวเธอ มันมีความหมายอะไรบ้างไหม เธอเห็นคุณค่าและพึงใจ ในหุบเขาที่แสนพิเศษนี้ไหม</p>
<p>Student: (ไม่ได้ยิน)</p>
<p>K: มานั่งที่นี่เถิด มีที่ว่างมากพอ นั่งตรงนี้เลย มาเลย อย่าเขินสาวน้อย นั่นแหละดีแล้ว</p>
<p>Student: เมื่อคุณเห็นมันทุกๆ เช้า แล้วคุณรู้สึกดี มีความสุข... ...มันหมายถึงคุณได้เห็น บางอย่างที่สวยงาม มันจึงมีความหมายบางอย่างต่อคุณ</p>
<p>K: แต่เธอเคยชินกับมันไปแล้วใช่ไหม</p>
<p>Student: ใช่ เราเคยชินที่ได้เห็นมัน</p>
<p>K: ทำไมเธอจึงเคยชินกับมัน</p>
<p>Student: เพราะเราเห็นมันทุกๆ วัน</p>
<p>K: ฉันรู้ ฟังนะ แค่ฟังดีๆ ถ้าเธอเคยชินกับฉัน และฉันเคยชินกับเธอ อะไรจะเกิดขึ้น ฉันจะไม่ฟังสิ่งที่เธอพูด... ...และเธอก็จะไม่ฟัง สิ่งที่ฉันกำลังพูด เธอจะฟังฉันไหม</p>
<p>Student: หนูไม่เข้าใจค่ะ เหมือนกับการที่คุณสามารถ จะฟังใครบางคนได้เสมอ หนูอาจจะไปไหนมาไหน กับคนๆ หนึ่งทุกๆ วัน... ...แต่หนูอาจจะยังไม่รู้จักคนๆ นั้น</p>
<p>K: แน่นอน อย่าได้เคยชินกับอะไรทั้งสิ้น เมื่อเป็นเช่นนั้น เธอจะคงความตื่นมีชีวิตชีวาเอาไว้ได้ ถ้าเธอมองดอกไม้เหล่านั้น - มองดูมัน... ...หันไปรอบๆ แล้วมองดู ค่อยๆ มองดูมันอย่างละเอียดลออ มองไปที่คุณกาบีร์ ที่นั่งอยู่ข้างนอกโน้น... ...และคุณจายาการ์กับรัตติกาจี ที่นั่งตรงนั้น นั่งหันหลังให้กับสิ่งทั้งหมดนั้น มันสวยงามไม่ใช่หรือ แล้วเธอล่ะเคยชินกับมันหรือ</p>
<p>Student: ใช่ค่ะ</p>
<p>K: ใช่ เพราะอะไรล่ะ</p>
<p>Student: เพราะหนูเห็นมันทุกๆ วัน</p>
<p>K: ไม่ใช่ ความงามไม่ใช่ การได้เห็นอะไรบางอย่างทุกๆ วัน... ...เพราะช่วงต่อๆ มาในวันนั้น ทุกๆ อย่างก็จะแตกต่างออกไปอย่างสิ้นเชิง มันจะเป็นอย่างนั้นไม่ใช่หรือ</p>
<p>Student: ใช่</p>
<p>K: ในช่วงบ่าย มันจะเจิดจ้ามากกว่า... ...ไปจนถึงช่วงเย็น สีสันก็จะ แตกต่างออกไปเลยไม่ใช่หรือ มันเป็นสิ่งที่เธอจะเคยชินกับมันได้หรือ เธอไม่สามารถจะเคยชิน กับสิ่งเหล่านี้ได้ เธอเคยชินได้หรือ ดังนั้นอย่าได้เคยชินกับอะไรทั้งนั้น ...อย่าได้เคยชินกับพ่อของเธอ แม่ของเธอหรือครูของเธอ</p>
<p>Student: แต่เรามีกิจวัตรประจำวันในโรงเรียน ที่ต้องทำซ้ำๆ ซากๆ... ...ดังนั้นเราจึงเคยชินกับมัน กิจวัตรแต่ละวันในโรงเรียน จะมีอะไรหรือที่แตกต่างออกไป</p>
<p>K: ถ้าอย่างนั้นจิตใจเธอ ก็จะกลายเป็นสิ่งที่ซ้ำซากจำเจ... ...จิตใจเธอจะหมุนเวียนซ้ำๆ ซากๆ เหมือนเครื่องเล่นแผ่นเสียง</p>
<p>Student: นั่นไม่ได้หมายความว่าหนูจะคิด ไปในแนวทางเดิมๆ เหมือนกันทุกๆ วัน... ...แต่กิจวัตรประจำวัน สิ่งที่เราทำ ทุกๆ วัน เราตื่นนอนตอนตีห้าครึ่ง ..เรากินอาหารเช้า เราเข้าห้องเรียน นี่เป็นกิจวัตรประจำวัน</p>
<p>K: ไม่ใช่ เดี๋ยว เดี๋ยวก่อน ทำไมเธอจึงเรียกมันว่า กิจวัตรประจำวัน</p>
<p>Student: เพราะมันเป็นสิ่งที่เกิดขึ้นทุกๆ วัน</p>
<p>K: เดี๋ยว ฟังสิ่งที่ฉันพูดก่อน อย่ารีบตอบคำถาม ทำไมเธอเรียกมันว่ากิจวัตรประจำวัน</p>
<p>Student: เพราะเราทำมันทุกๆ วัน</p>
<p>K: เธอทำทุกๆ สิ่งทุกๆ วัน แล้วเรียกมันว่ากิจวัตรประจำวัน... ...หรือเธอรู้สึกตัวว่า เธอกำลังทำอะไรอยู่ทุกๆ วัน เธอรู้ว่าเธอกำลังทำอะไรอยู่ไหม ตื่นนอนตอนตีห้าครึ่ง... ...ทำความสะอาดร่างกายและอื่นๆ เธอรู้สึกตัวไหมว่าเธอกำลังทำสิ่งนั้นอยู่ เธอใส่ใจกับสิ่งที่เธอกำลังทำไหม หรือเธอทำแบบผ่านๆ ให้เสร็จๆ จะได้ไปทำอย่างอื่นต่อ</p>
<p>Student: ใช่ หนูทำแบบผ่านๆ ทำให้เสร็จๆ ทำลวกๆ</p>
<p>Student: แต่ก็ไม่เสมอไป</p>
<p>K: ฉันถามเธอว่า เธอทำเช่นนี้ทุกๆ วันไหม... ...ตระหนักรู้ เธอรู้สึกตัว รู้ว่าเธอกำลังทำอะไรอยู่... ...รู้สึกตัวเมื่อเธอกำลังแปรงฟัน เธอรู้ตัวไหมว่าเธอกำลังแปรงฟัน เธอเฝ้าดูอย่างละเอียดถี่ถ้วนไหม</p>
<p>Student: หนูไม่ได้ทำค่ะ</p>
<p>K: ทำไมถึงไม่ได้ทำล่ะ ถ้าเธอเฝ้าดูอย่างถี่ถ้วน มันจะไม่ กลายเป็นกิจวัตรประจำวัน ที่ซ้ำๆ ซากๆ เธอเข้าใจสิ่งที่ฉันพูดไหม เธอยังตั้งใจฟังกันอยู่ไหม ดีมาก เธอเฝ้าดูทุกๆ สิ่ง ทุกๆ อย่างที่เธอทำทุกๆ วัน อย่างละเอียดถี่ถ้วนรอบคอบไหม ทำไมถึงไม่ล่ะ ถ้าเธอเฝ้ามองทุกๆ อย่างที่เธอทำทุกๆ วัน มันจะให้อะไรแก่เธอมากมายนัก... ...เมื่อเธอตระหนักรู้ และมองดูทุกสิ่งทุกอย่าง เธอมองต้นมะขามและฝักของมัน... ...และมองดูโขดหินตรงโน้น การเฝ้ามองเป็นสิ่งแสนวิเศษยิ่งนัก</p>
<p>Student: ใช่ มันเป็นอย่างนั้น</p>
<p>K: เธอจะทำไหมล่ะ</p>
<p>Student: ผมจะทำครับ ทุกๆ วัน ทุกๆ นาทีนะ ไม่ใช่ทำผ่านๆ ชั่วครั้งชั่วคราวแค่วันเดียว มองดูทุกๆ ขณะ มองดูผู้คนตลอดเวลา มองสิ่งที่เขาพูด... ...มองว่าเขาแต่งกายอย่างไรและ มองดูโขดหินทั้งหมดที่นี่ รวมทั้งต้นไม้ด้วย เธอจะเรียนรู้มากมายจากการเฝ้ามองดู เธอจะทำไหม ถ้าเธอบอกฉันว่าเธอจะทำ... ...ถ้าเธอสัญญา เธอต้องรักษาสัญญาของเธอ ไม่เช่นนั้น อย่าได้ให้สัญญา ถูกต้องไหม อย่าสัญญานะถ้าเธอทำไม่ได้ เธอจะสัญญาไหม คิดให้รอบคอบนะ</p>
<p>Student: ไม่สัญญา</p>
<p>K: ถูกต้อง!ทีเดียว หากเธอไม่เฝ้ามองดูทุกสิ่งทุกอย่าง ที่เธอทำอย่างละเอียดถี่ถ้วน... ...ไม่ว่าจะเป็นสิ่งที่เธอพูด การแต่งกายของเธอ... ...มองว่าเธอแปรงฟันอย่างไร รวมทั้งสิ่งอื่นๆ จิตใจของเธอจะรู้สึกซ้ำซากเคยชิน จะกลายเป็นการทำไปตามกลไก เหมือนเครื่องจักร เธอเข้าใจไหม ถ้าจิตใจของเธอเป็นจิตใจ ที่ตื่นตัวเฝ้าดูอยู่เสมอแล้ว... ...สิ่งต่างๆ ที่เธอกำลังทำอยู่ ก็จะกลับสนุกสนาน</p>
<p>Student: มันก็ยังเป็นอะไรบางอย่าง ที่เป็นกลไกอยู่ดี แม้ว่าคุณจะเฝ้ามองดูไม่ใช่หรือ</p>
<p>K: ไม่หรอก มันขึ้นอยู่กับว่า เธอมองดูอย่างไร ไม่มีสิ่งใดที่จะกลายเป็นกลไก เสมือนเครื่องจักร หากเธอรู้ว่าจะมองดูอย่างไร</p>
<p>Student: คุณดูอย่างไร</p>
<p>K: ฉันกำลังจะบอกเธอ แต่ว่าเธอจะทำไหมล่ะ</p>
<p>Student: หนูจะพยายาม</p>
<p>K: อย่าพยายาม ให้ทำจริงๆ เลย</p>
<p>Student: มันง่ายที่จะพูดเช่นนั้น</p>
<p>K: ฉันรู้ว่ามันง่าย พวกเธอล้วนแต่ต้องการ ความสะดวกสบายและง่าย ฉันจะบอกเธอว่าจะเฝ้ามองอย่างไร ไม่ใช่เป็น "วิธีการมอง" แต่หมายถึง ความหมายของการเฝ้ามองดู ฉันกำลังจะบอกเธอว่า การเฝ้ามองหมายถึงอะไร เธอจะฟังอย่างตั้งใจได้ไหม</p>
<p>Student: แล้วการมองดู จะไม่กลายเป็นสิ่งที่ซ้ำซากหรือ</p>
<p>K: ไม่อย่างแน่นอน แต่ฉันยังไม่ได้บอกเธอว่า การเฝ้ามองหมายถึงอะไร แล้วเธอถึงจะบอกได้ว่า มันเป็นกิจวัตรอันจำเจหรือไม่ ถูกไหม เธอจะเรียนรู้จากสิ่งที่ ฉันกำลังพูดได้ไหม เรียนรู้ ค้นหาให้พบความจริง เธอจะทำได้ไหม ฉันขอให้เธอมองดูดอกไม้เหล่านั้น... ...มองดูความงามของมัน มองดูสีสันของมัน ชื่นชม สนุกกับมัน อย่าทำร้ายมัน เธอรู้ไหม ฉันจะบอกเธอว่า นักวิทยาศาสตร์ นักชีววิทยา... ...ได้ค้นพบว่า ต้นไม้มีการสื่อสารระหว่างกัน ถ้าต้นไม้ต้นหนึ่งเกิดโรคภัย (เธอเข้าใจไหม)... ...มันจะบอกต้นอื่นๆ ให้ระวัง ให้ป้องกันตัวเองจากมัน เธอเข้าใจไหม ในบางเรื่องต้นไม้มีปัญญา ความสามารถมากกว่ามนุษย์... ...เพราะเมื่อเธอเจ็บป่วยเธอจะไม่บอก คนอื่นๆ ว่าให้อยู่ห่างจากเธอ!</p>
<p>Student: ผมต้องบอกแน่นอนครับ</p>
<p>K: เธอบอกใช่ไหม</p>
<p>Student: ถ้าคุณเกิดเป็นโรคตาแดง...</p>
<p>K: เดี๋ยวก่อน ตอนนี้ฉันกำลังจะแสดงให้เธอเห็นว่า จะเฝ้ามองอย่างไร เธอจะเรียนรู้ไหม</p>
<p>Student: ครับ</p>
<p>K: ครับเหรอ ดีมาก เริ่มแรกเธอมองด้วยตาของเธอใช่ไหม มองสิ มองไปที่ต้นอัลมอนด์ ต้นมะขามเหล่านั้น มองไปที่มัน มองดูมัน เธอเห็นมันไหม</p>
<p>Student: เห็นครับ</p>
<p>K: เอาละ ทีนี้ มองมันนะ แล้วเธอเห็นโขดหินด้านหลังนั่นไหม</p>
<p>Student: เห็นครับ</p>
<p>K: ทีนี้เธอมองมันอย่างไรล่ะ ขณะที่เธอมองดูมันอยู่ เธอกำลังคิดไปด้วยหรือเปล่า</p>
<p>Student: ไม่ครับ</p>
<p>K: เธอได้เรียนรู้อะไรบางอย่างแล้ว ไม่ใช่หรือ นั่นคือเธอได้เรียนรู้ว่า ขณะที่กำลังมอง เธอไม่ได้คิดไปด้วย</p>
<p>Student: ถูกครับ</p>
<p>K: ใช่ไหม แล้วเธอมองด้วยดวงตาของเธอ เท่านั้นหรือ หรือเธอมองด้วยทั้งหมดเลยทีเดียว ไม่เพียงมองด้วยตาเท่านั้น แต่รู้สึกถึงมัน รู้สึกถึงสีสันของมัน... ...ความชัดลึกของต้นไม้ แสงเงา เงาเล็กๆ น้อยๆ เธอเห็นมันไหม แล้วเธอเห็นแมงปอที่บินไปมาอยู่ไหม</p>
<p>Student: เห็นครับ</p>
<p>K: ดังนั้นเธอจะมองเห็น ทุกสิ่งทุกอย่าง เมื่อเธอมองดู ถูกไหม เห็นด้วยไหม เมื่อเธอมองอย่างรอบคอบถี่ถ้วน อย่างที่ฉันได้แสดงให้เธอเห็น... ...แล้วทีนี้เธอมองมาที่ฉัน หรือมองใครบางคนก็ได้ อย่างเอาใจใส่ อย่างละเอียด ดูสิว่าอะไรเกิดขึ้น เธอมีเพื่อนอยู่ที่นี่ใช่ไหม</p>
<p>Student: ครับ</p>
<p>K: ลองมองดูเขาสิ</p>
<p>Student: ครับ</p>
<p>K: เอาล่ะ คนไหนเป็นเพื่อนของเธอ เด็กผู้ชายคนนั้นใช่ไหม</p>
<p>Student: ครับ</p>
<p>K: ฉันคิดว่าใช่นะ... ...เธอสองคนนั่งด้วยกัน และยิ้มให้กัน ใช่ไหม เอาละทีนี้ลองมองเขา หรือมองใครคนอื่นสักคน มองพวกเขาอย่างพินิจให้ถ้วนถี่ มองว่าเขานั่งอย่างไร เขาดูเป็นยังไง</p>
<p>Student: ผมมองพวกเขาไม่ได้ครับ พวกเขาพากันยิ้ม</p>
<p>K: พวกเขายิ้ม ก็มองดูเขายิ้มสิ เมื่อเธอมองอย่างพินิจ โดยรอบคอบถี่ถ้วน... ...เธอจะเริ่มเห็น สิ่งที่เธอไม่เคยเห็นมาก่อน ถูกไหม ถ้าเธอมองอย่างละเอียดถี่ถ้วน เธอเห็นแมงปอเหล่านั้น... ...เธอเห็นแสงเงาที่ทอดลึกลงไป... ...พวกผู้ชายถีบจักรยานผ่านไป เธอเห็นไหม</p>
<p>Student: เห็นครับ</p>
<p>K: ดังนั้นเมื่อเธอมองดู เธอจะเริ่มเรียนรู้ สิ่งต่างๆ มากมายกว่า เอาละ ทีนี้ก้าวต่อไปก็คือ เธอไม่เพียงมองด้วยสายตาเท่านั้น... ...แต่ให้ฟังเสียงต่างๆ ด้วย ฟังอย่างตั้งใจ ใส่ใจ ฟังเสียงไอของผู้คน เสียงขยับตัว ไม่เคยนั่งนิ่งๆ เฝ้ามองและเฝ้าฟัง เข้าใจไหม ดังนั้น มองดู ฟังและเรียนรู้</p>
<p>Student: คุณครับเรียนรู้ในขณะที่เรากำลัง มองหรือฟังด้วยหรือครับ</p>
<p>K: เดี๋ยวก่อน พ่อหนุ่ม เดี๋ยวก่อน ฉันยังพูดไม่จบเลย เธอต้องค้นหาว่าการเรียนรู้คืออะไร ทีนี้ฟังอย่างตั้งใจ ตั้งใจฟังดีๆ นะ เมื่อเธอมองและฟัง เธอกำลังเรียนรู้ไปด้วย ไม่ใช่เพียงแต่ท่องจำ... ...เธอกำลังเรียนรู้ที่จะมอง สิ่งทั้งหมดที่กำลังเกิดขึ้นอยู่รอบๆ ตัวเธอ ถูกไหม เธอทำอยู่หรือเปล่า ดูตรงนั้นมีใครบ้าง พวกเธอเรียนรู้จากหนังสือ จากตำรา หรือเรียนคณิตศาสตร์ใช่ไหม</p>
<p>Student: ใช่ครับ</p>
<p>K: เธอกำลังเรียนวิชาอะไรอีกบ้าง</p>
<p>Student: เราเรียนวิชาประวัติศาสตร์ ชีววิทยา เรียนเคมี ภูมิศาสตร์</p>
<p>K: นั่นก็มากโขแล้ว ภาษาอังกฤษ คณิตศาสตร์ ภูมิศาสตร์ ประวัติศาสตร์ เคมี</p>
<p>Student: ชีววิทยา</p>
<p>K: ชีววิทยา</p>
<p>Student: ฟิสิกส์</p>
<p>K: เธอคงจะต้องเป็นผู้ยิ่งใหญ่แน่ๆ ฉันพูดเล่นนะ</p>
<p>Student: ครับผม</p>
<p>K: ในขณะที่เธอกำลังเรียนรู้ เกิดอะไรขึ้น เธอมีหนังสือ ครูของเธอชี้ให้เธอเห็น ครูสอนเธอ เธอจดจำมันไว้ใช่ไหม</p>
<p>Student: ใช่ครับ</p>
<p>K: การจดจำหมายถึงอะไรล่ะ เธอกำลังทำการบันทึก เหมือนกับการบันทึกลงบนแผ่นเสียงใช่ไหม เธอเข้าใจสิ่งที่ฉันพูดไหม</p>
<p>Student: ครับ</p>
<p>K: โรงเรียนของเธอ มีเครื่องเล่นแผ่นเสียงใช่ไหม</p>
<p>Student: ครับ</p>
<p>K: เธอวางแผ่นเสียงลงบนเครื่องเล่น มันก็เล่นซ้ำๆ ซ้ำไปซ้ำมา ใช่ไหม</p>
<p>Student: ครับ</p>
<p>K: เธอทำอย่างนั้นหรือเปล่า</p>
<p>Student: ใช่ครับ ตอนที่กำลังเรียน</p>
<p>K: นั่นแสดงว่าเธอกำลังจดจำ ไม่ใช่เรียนรู้ เธอจดจำใช่ไหม เพราะเมื่อจบการศึกษาที่โรงเรียน... ...เมื่อจบภาคการศึกษา เธอจะต้องถูกทดสอบ และต้องตอบคำถามอย่างรวดเร็ว ดังนั้นเธอจึงจดจำ การจดจำจึงเหมือนกับ การบันทึกแผ่นเสียง... ...ซ้ำไป วนมา ซ้ำไปมา ใช่ไหม</p>
<p>Student: ครับ</p>
<p>K: นั่นคือการเรียนรู้หรือ</p>
<p>Student: ผมหมายถึงเมื่อคุณเริ่มจะจดจำ คุณก็กำลังเรียนรู้</p>
<p>K: ไม่ใช่ เธอเรียนรู้แค่ช่วงต้น หลังจากนั้นเธอก็ทวนมันซ้ำๆ อีก</p>
<p>Student: ใช่ครับ หลังจากนั้น ไม่ใช่เป็นการเรียนรู้</p>
<p>K: ในที่สุด เธอเข้าใจแล้วใช่ไหม เธอได้เรียนรู้แล้วใช่ไหม เธอมองเห็นอะไรบางอย่างไหม อย่างเช่น ฉันไม่รู้ภาษา ภาษาอะไรดีล่ะ ภาษาเยอรมัน ฉันไม่รู้ภาษาเยอรมัน ฉันพูดอิตาเลี่ยน ฝรั่งเศส... ...และภาษาอังกฤษได้นิดหน่อย ถ้าฉันต้องการเรียนภาษาเยอรมัน ฉันก็จะศึกษาถูกไหม ฉันจะต้องศึกษาคำศัพท์... ...ศึกษาว่ามันออกเสียงอย่างไร ศึกษาความหมายของคำ... ...และคำกิริยาต่างๆ ที่อยู่ นอกกฎเกณฑ์ และอื่นๆ อีก ทั้งหมดนั้น ฉันต้องเรียน ต้องจดจำ ถูกต้องไหม สมองของฉันบันทึกทุกๆ อย่าง ภาษาเยอรมันทั้งหมด... ...โครงสร้างของประโยค คำกิริยานอกกฎเกณฑ์ต่างๆ สมองจดจำ นั่นคือมันบันทึก สมองบันทึกเอาไว้ แล้วในที่สุดเมื่อครบสี่เดือน... ...สามเดือน หรือไม่ก็สักช่วงหนึ่ง เธอก็จะเริ่มพูดภาษาเยอรมันได้ ใช่ไหม เมื่อเธอบันทึกเช่นนั้นตลอดเวลา... ...มันก็เหมือนกับการบันทึกแผ่นเสียง</p>
<p>Student: ดังนั้นมันจึงเหมือนกับการจดจำ มันไม่ใช่การเรียนรู้</p>
<p>K: นั่นแหละคือทั้งหมดที่ฉันกำลังพูด การจดจำนั้นไม่ใช่การเรียนรู้</p>
<p>Student: ถ้าอย่างนั้นเราก็ เรียนรู้ด้วยการมอง</p>
<p>K: เดี๋ยวก่อน ให้เข้าใจก่อน ก่อนอื่นเราต้องรู้ชัดว่า การจดจำนั้นไม่ใช่การเรียนรู้</p>
<p>Student: จนกว่าคุณเสร็จ...</p>
<p>K: เดี๋ยวก่อน เธอรีบร้อนรวดเร็วจนเกินไป เธอมองเห็นข้อเท็จจริงนี้ไหม ว่าการบันทึกจดจำไม่ใช่การเรียนรู้ การจดจำนั้นเป็นการทำซ้ำๆ ซากๆ เพราะว่าเธอต้องทำข้อสอบ... ...เธอจะต้องหางานทำให้ได้ ถูกไหม ในเมื่อการเรียนรู้ไม่ใช่การจดจำ การเรียนรู้คืออะไร</p>
<p>Student: แต่ละครั้งที่คุณมอง คุณกำลังเรียนรู้อะไรบางอย่าง</p>
<p>K: ถูกต้องเลย ถูก เธอได้พูดอะไรบางอย่าง ที่ถูกต้องเป็นจริง แต่ละขณะที่เธอมอง เธอกำลังเรียนรู้ เพราะสรรพสิ่งมีการเปลี่ยนแปลง เธอเข้าใจไหม ถ้าเธอมองไปที่ต้นไม้เหล่านั้น ในตอนเช้าตรู่... ...เธอจะเห็นว่ามันมีแสง ที่แตกต่างออกไปใช่ไหม พอสายๆ แสงสีก็เปลี่ยนไปอีก... ...มีการเคลื่อนไหวที่แตกต่างกัน ร่มเงาที่แตกต่างกัน สีสันที่ต่างกันไป เธอกำลังเรียนรู้</p>
<p>Student: แต่ละขณะที่คุณ...</p>
<p>K: มานั่งที่นี่มา ฉันกำลังจะมีนักเรียนทั้งชั้น มานั่งรอบๆ ตรงนี้ ขยับที่ให้เธอหน่อย พ่อหนุ่มน้อย</p>
<p>Student: คุณค่ะ เมื่อเราเห็นผู้คน เมื่อเราเห็นพวกเขาทุกๆ วัน...</p>
<p>K: อย่าเคยชินที่จะเห็นผู้คนทุกๆ วัน ให้มองดูพวกเขา</p>
<p>Student: แต่ในพวกเขาไม่มีอะไรใหม่เสมอไป</p>
<p>K: เธอรู้ได้อย่างไร</p>
<p>Student: คุณค่ะ หนูไม่เห็นด้วย เหมือนเดิมทุกครั้ง...</p>
<p>K: เธอรู้ไหมว่าเซลล์ในร่างกายของเธอ กำลังเปลี่ยนแปลงอยู่ตลอดเวลา ตัวฉันเองก็ไม่เหมือนกับที่ เธอเคยเห็นเมื่อวานนี้... ...ฉันอาจจะเคลื่อนไป ฉันอาจจะเปลี่ยนแปลงไป ฉันอาจจะทำอะไรสารพัดอย่าง ฉันเป็นสิ่งมีชีวิต มีเพียงสิ่งที่ตายแล้วเท่านั้น ที่ไม่เปลี่ยนแปลง</p>
<p>Student: และถ้าเรามองดูพวกเขา เราก็จะค้นพบ</p>
<p>K: ถูกต้อง ถ้าเธอมองดูพวกเขา เธอจะเรียนรู้ เช่นเดียวกันกับเมื่อเธอมองดู ต้นไม้เหล่านั้นเป็นสิ่งแรกในตอนเช้า... ...มันแตกต่างกันใช่ไหม มันมีสีสันที่แตกต่าง ความเคลื่อนไหว ที่แตกต่าง ความชัดลึกของแสง แสงเงาที่ต่างออกไป ใช่ไหม ก็เช่นเดียวกันกับ ความเป็นไปของมนุษย์</p>
<p>Student: คุณค่ะ หนูเห็นความเปลี่ยนแปลง ในต้นไม้เหล่านั้น... ...แต่ทำไมหนูจึงมองไม่เห็น ความเปลี่ยนแปลงในผู้คนเลย</p>
<p>K: เพราะเธอขี้เกียจนะสิ... ...เพราะเธอไม่อยากที่จะใส่ใจ มองดูผู้คนอย่างละเอียดถี่ถ้วน ใช่ไหม</p>
<p>Student: ใช่ค่ะ</p>
<p>K: ดังนั้นการมอง การฟังและ เกิดการเรียนรู้ ซึ่งไม่ใช่เป็นการจดจำ ชัดเจนไหม</p>
<p>Student: ครับ</p>
<p>K: แต่เราต้องทำนะ ในเวลานี้โดยเฉพาะในประเทศอินเดีย มีทฤษฎีมากมายเกี่ยวกับพระเจ้า สวรรค์... ...เกี่ยวกับสิ่งต่างๆ มากมาย... ...แต่สิ่งเหล่านั้นไม่มีอะไรเลย ที่เกี่ยวข้องกับชีวิตแต่ละวันของพวกเรา ใช่ไหม ชีวิตที่เป็นอยู่จริงๆ ในแต่ละวัน สำคัญยิ่งกว่าพระเจ้าและทฤษฎีต่างๆ ของพวกเธอมากมายนัก ใช่ไหม ดังนั้นจงเฝ้าดูชีวิตของเธอ เมื่อเธอให้สัญญา เธอจะต้องรักษาไว้เสมอ ดังนั้นจงอย่าได้สัญญาโดยไม่ตระหนัก ว่าเธอจะรักษาสัญญาเอาไว้ให้ได้</p>
<p>Student: ดังนั้นคุณจึงคอยเฝ้าดูสิ่งที่คุณพูด คุณเฝ้ามองดูสิ่งที่คุณทำ เหมือนกับเมื่อหนูมองดูต้นมะขาม... ...หนูจะต้องตระหนักรู้ว่า หนูมองดูอยู่</p>
<p>K: ใช่ เธอกำลังมองดูตัวเธอเองอยู่ ฉันกำลังมองดูต้นไม้เหล่านั้น และฉันก็มองตนเองด้วยเช่นกัน ฉันกำลังเฝ้าดูว่าฉันกำลังพูดอะไร... ...ฉันพูดความจริงหรือความเท็จ ฉันกำลังมองอาการ รบกวนต่างๆ ในตัวฉัน... ...เฝ้าดูความโกรธ ความริษยา ความกลัว ฉันรู้สึกตัวต่อสิ่งทั้งหมดนั้น เธอเข้าใจไหม ในขณะที่ฉันรู้สึกตัว ต่อดอกไม้เหล่านั้น ฉันก็รู้สึกตัวต่อตนเองด้วย ถูกไหม การมองดูตัวเธอเองสนุกกว่ามาก เพราะตัวเธอนั้นเปลี่ยนแปลงอยู่ตลอดเวลา... ...เธอแตกต่างออกไปตลอดเวลา เช้าวันหนึ่งเธอรู้สึกหดหู่ใจ... ...เช้าวันต่อมาเธอมีความสุข ในเช้าวันที่สามเธอรู้สึกหงุดหงิด ถูกไหม เธอจะทำสิ่งที่ฉันพูดมาทั้งหมดนี่ไหม หรือเพียงแต่ตอบว่า ครับ ครับ แล้วก็ใช้ชีวิตเหมือนเดิมต่อไป</p>
<p>Student: หนูได้มองดูตัวเองมาบ้างแล้ว</p>
<p>K: เธอจะทำอีกหรือเปล่า</p>
<p>Student: ค่ะ</p>
<p>K: สัญญาไหม</p>
<p>Student: ค่ะ หนูจะทำ</p>
<p>Student: หนูจะพยายาม</p>
<p>K: เธอสัญญาหรือเปล่า ระวังก่อนจะตอบนะ</p>
<p>Student: หนูคิดว่าหนูจะทำค่ะ</p>
<p>K: ไม่ใช่ "เธอคิดว่า เธอจะทำ" แต่เธอสัญญาว่าจะทำทุกๆ วันไหม นั่นหมายความว่าเธอต้องรักษาสัญญา อย่าเพิ่งสัญญาตอนนี้</p>
<p>Student: หนูจะพยายามทำค่ะ</p>
<p>K: ไม่ใช่พยายาม มีแต่ทำ หรือไม่ทำเท่านั้น</p>
<p>Student: แต่หนูต้องการจะทำ</p>
<p>K: ถ้าอย่างนั้นก็ทำเลย เธอเข้าใจไหม ฟังนะ ถ้าเธอเฝ้าดูอย่างนั้น เธอก็จะกลับมีชีวิตชีวาพิเศษสุด... ...สมองของเธอจะกลายเป็นสมอง ที่พิเศษเหนือธรรมดา มันจะมีความละเอียดอ่อน ไวต่อการรับรู้ยิ่งนัก ถูกไหม</p>
<p>Student: ค่ะ/ครับ</p>
<p>K: แต่พวกเธอไม่ละเอียดอ่อน ไวต่อการรับรู้ ทั้งๆ ที่พวกเธอยังเด็กอยู่มาก แต่พวกเธอก็ไม่ไวต่อการรับรู้</p>
<p>Student: บางครั้งเมื่อหนูกำลัง คิดถึงอะไรบางอย่างอยู่ หนูไม่ได้ตระหนักว่าหนูกำลังคิด... ...หนูก็เลยติดจมอยู่ในความคิดนั้น ในขณะที่บางครั้ง เช่นเมื่อมองดูต้นไม้... ...หนูรู้ว่าหนูมองดูต้นไม้อยู่ หนูรู้สึกตัวว่าหนูกำลังดูต้นไม้ ในขณะเดียวกันกับที่ รู้สึกว่าตัวเองกำลังดู แต่ในบางครั้งในขณะที่หนูคิด หนูกลับไม่ตระหนักว่าหนูกำลังคิดอยู่ หนูจึงไม่ได้มองดูตัวเองในเวลานั้น</p>
<p>K: เดี๋ยว เดี๋ยวก่อน ก็ให้ตระหนักรู้ว่าเธอกำลังคิดอยู่ มองดูความคิดของเธอ มองว่าทำไมเธอจึงคิด อะไรทำให้เธอคิดเช่นนั้น... ...เฝ้ามองดู เฝ้าดูทุกๆ สิ่ง ทุกๆ อย่างที่เธอทำ</p>
<p>Student: คุณค่ะ แต่บางครั้ง หนูติดอยู่ในความคิด</p>
<p>K: ขอเพียงแค่ตั้งใจฟังก่อนนะ ฟังนะ เรากำลังคุยกันและกันอยู่ใช่ไหม ดังนั้นเราจึงกำลังคิดอยู่ด้วย ถูกไหม และบางทีเราคิดเงียบๆ แล้วเรียบเรียงเป็นถ้อยคำใช่ไหม นั่นคือสิ่งที่เรากำลังทำอยู่ ในขณะนี้ เธอคิดแล้วเรียบเรียงเป็นคำพูด เธออยากจะบอกอะไรบางอย่างแก่ฉัน... ...ฉันเองก็ระมัดระวังที่สุดที่จะ ถ่ายทอดสิ่งที่ฉันต้องการจะพูดกับเธอ</p>
<p>Student: แต่บางครั้งเราไม่ได้คิด แล้วจึงค่อยเรียบเรียงออกมาเป็นคำพูด... ...มันพูดออกมาเลย</p>
<p>K: ใช่ ทำไมเป็นเช่นนั้น</p>
<p>Student: คุณค่ะ มันไม่ได้กลายเป็น กลไกอัตโนมัติไปอีกแล้วหรือ</p>
<p>K: นั่นแหละคือสิ่งที่ฉันกำลังบอกเธอ อย่าได้กลายเป็นกลไกของความเคยชิน อย่ากลายเป็นจักรกล เธอสวมแว่นตาใช่ไหม ลองหาทางดูสิว่าเธอจะมองอะไร ต่อมิอะไรโดยไม่ใช้แว่นตาได้ไหม</p>
<p>Student: หนูทำไม่ได้ค่ะ</p>
<p>K: อย่าพูดว่าเธอทำไม่ได้</p>
<p>Student: หนูไม่สามารถมองเห็นอะไรได้ โดยไม่สวมแว่นตา</p>
<p>K: ลองดูสิ แม่สาวน้อย ฉันอายุเกือบ 90 ปีแล้ว ฉันไม่ต้องใช้แว่นตาเลย เธอรู้ไหมว่าทำไม</p>
<p>Student: เพราะคุณสามารถทำอะไรได้ โดยไม่มีแว่นตา</p>
<p>K: เธอนี่บ้าจริง!</p>
<p>Student: แต่คุณค่ะ เธอรู้ว่าเธอไม่สามารถ ทำอะไรได้โดยไม่มีแว่นตา เธอลองพยายามดูก่อนแล้ว</p>
<p>Student: ใช่ค่ะ นั่นคือเหตุผลว่า ทำไมหนูจึงต้องสวมแว่นตา</p>
<p>K: ลองดูว่าเธอสามารถมองเห็นได้ ชัดเจนไหมโดยไม่สวมแว่นตา ถ้าเธอทำไม่ได้ ลองดูว่า เธอสามารถบริหารสายตาได้หรือไม่</p>
<p>Student: หนูทำอยู่ค่ะ</p>
<p>K: นั่นจะทำให้สายตาของเธอดีขึ้น แต่ถ้าเธอยังพูดว่า "หนูต้องใส่แว่นตา ต้องใช้แว่น"</p>
<p>Student: ไม่ค่ะ หนูไม่ได้ทำเช่นนั้น</p>
<p>K: แต่เธอทำเช่นนั้นอยู่ เธอพูดว่า "หนูมองไม่เห็น ถ้าไม่มีแว่นตา"</p>
<p>Student: เพราะว่านั่นเป็นความจริง... ...แต่หนูก็บริหารสายตา โดยการมองโดยไม่ใช้แว่นตา</p>
<p>K: ถ้าอย่างนั้นถอดแว่นตาออก แล้วลองพยายามดู</p>
<p>Student: ขอถามคำถามหนึ่งครับ คุณขอให้พวกเราเริ่มการเรียนรู้ และหยุดการจดจำ</p>
<p>K: อย่างที่ฉันอธิบายให้เธอฟัง พ่อหนุ่มน้อย... ...ตั้งใจฟังดีๆ นะ การจดจำจะกลายเป็น กลไกอัตโนมัติถูกไหม</p>
<p>Student: ครับ</p>
<p>K: สมองที่อยู่ภายในหัวกระโหลกนั้น จะทำการบันทึกอยู่เสมอ</p>
<p>Student: ครับ</p>
<p>K: ฉันบอกว่านี่สีเหลือง นั่นสีเขียวใช่ไหม นั่นกางเกง มันก็จดจำเอาไว้ถูกไหม</p>
<p>Student: ครับ</p>
<p>K: การจดจำนั้นจะกลายเป็น กลไกอัตโนมัติใช่ไหม</p>
<p>Student: ครับ</p>
<p>K: เมื่อการจดจำเป็นกลไกอัตโนมัติ ชีวิตทั้งหมดของเธอก็จะกลายเป็นกลไก</p>
<p>Student: คุณค่ะ ไม่ใช่ความจริงหรอกหรือที่...</p>
<p>K: เดี๋ยวก่อน เธอที่รัก ฉันยังพูดกับหนุ่มน้อยคนนี้ไม่จบ แล้วเธอรีบแทรกเข้ามา ก่อนที่ฉันจะพูดจบ ถามคำถามของเธอหลังจากนี้นะ จำคำถามของเธอไว้ เธอเข้าใจไหม ถ้าฉันบันทึกข้อมูลอยู่ตลอดเวลา ว่าสีเขียว ขาว ม่วง เหลือง เขาเป็นเพื่อนฉัน เขาไม่ใช่เพื่อนของฉัน มันเหมือนกับเครื่องเล่นแผ่นเสียง</p>
<p>Student: ครับ</p>
<p>K: ถูกไหม ดังนั้นการจดจำ จึงไม่ใช่การเรียนรู้ การเรียนรู้ที่เกิดขึ้นตลอดเวลา เป็นสิ่งที่ใหม่อยู่เสมอ</p>
<p>Student: เหมือนตอนที่เราเรียนอะไรบางอย่าง</p>
<p>K: เธอต้องเรียนรู้ เธอต้องศึกษามัน</p>
<p>Student: แล้วเราก็ต้องจดจำ</p>
<p>K: เอาละ เดี๋ยวก่อน หากฉันเป็นครูของเธอและ ฉันต้องการจะสอนเธอเกี่ยวกับประวัติศาสตร์</p>
<p>Student: ครับ</p>
<p>K: ฉันอยากสอนประวัติศาสตร์ให้แก่เธอ เธอจะต้องรู้จักกษัตริย์ทุกพระองค์ และเรื่องอื่นๆ ที่ไร้สาระทั้งหมดนั้น ใช่ไหม</p>
<p>Student: ครับ</p>
<p>K: มันเป็นเรื่องไร้สาระและตื้นเขิน เธอจะต้องรู้ว่าใครเป็นกษัตริย์ ของอินเดียในศตวรรษที่ 15... ...และคนต่อๆ ไปจากนั้น ถูกไหม</p>
<p>Student: ทำไมคุณบอกว่ามันเป็นเรื่องไร้สาระ</p>
<p>K: มันเป็นเรื่องเหลวใหล ไร้สาระ ไร้ความหมาย เพราะที่สุดแล้วมันไม่ได้มีผลกระทบ ต่อชีวิตของเธอเลยแม้แต่น้อย มันมีไหม</p>
<p>Student: แต่ถ้าคุณอยากจะเป็นอะไรบางอย่าง หรือศึกษาต่อในแขนงใด</p>
<p>K: นั่นแหละ เธอจดจำก็เพื่อที่จะ เป็นศาสตราจารย์</p>
<p>Student: ใช่ครับ</p>
<p>K: ใช่ครับ ใช่ เธอจดจำก็เพื่อจะได้เงินมากๆ</p>
<p>Student: ได้อะไรครับ</p>
<p>K: ได้เงิน ได้งานที่ดีกว่า</p>
<p>Student: ไม่จำเป็นเสมอไปครับ</p>
<p>K: อ้า ใช่สิ ถ้าความจำของเธอไม่ดี เธอก็จะไม่ได้งานดีๆ ทำ เธอเคยดูช่างไม้ทำงานไหม พวกที่ทำเฟอร์นิเจอร์สวยงาม ฉันเคยดูพวกเขา เขาจะต้องรู้ถึงคุณภาพของไม้ ถูกไหม คุณภาพของเนื้อไม้ ลายไม้และอื่นๆ และต้องรู้จักเครื่องมือที่เขาใช้กับไม้ พวกเขาละเอียดระมัดระวังมาก ดังนั้นพวกเขาจึงจดจำ... ...เขาจะต้องฝึกหัดโดยเป็นลูกมือ ของช่างไม้มืออาชีพคนหนึ่งก่อน... ...พวกเขาเรียนรู้จากการฝึกฝน จดจำ แล้วพวกเขาก็จะเป็นช่างไม้ฝีมือดี ถูกไหม ทีนี้ฉันอยากจะสอนเธอ เกี่ยวกับประวัติศาสตร์ แค่ฟังเงียบๆ ก่อนนะ ได้ไหม เธอจะฟังไหม หรือเธอใจลอยไปสนใจอะไรอื่น</p>
<p>Student: เรากำลังฟังอยู่ค่ะ</p>
<p>K: ดีมาก ฉันอยากจะสอนเธอ เกี่ยวกับประวัติศาสตร์ ประวัติศาสตร์หมายถึงเรื่องราว ถูกไหม มันเป็นเรื่องราวเกี่ยวกับกษัตริย์ และพระราชินีสมัยอดีตที่ผ่านมา เรื่องราวของสงครามต่างๆ และอื่นๆ</p>
<p>Student: ใช่ครับ</p>
<p>K: และเรื่องราวก็หมายถึง เรื่องราวเกี่ยวกับตัวเธอเองด้วย</p>
<p>Student: ครับ</p>
<p>K: เรื่องราวเกี่ยวกับ สิ่งที่กำลังเกิดขึ้นในโลกนี้ รวมทั้งเรื่องราว เกี่ยวกับตัวเธอเองด้วย ตัวเธอนั้นเป็นเรื่องราวที่น่าสนใจ กว่าเรื่องราวของกษัตริย์ทั้งหลาย</p>
<p>Student: ผมเห็นด้วย</p>
<p>K: เห็นด้วยเหรอ ฉะนั้นฉันจะไม่พูดเกี่ยวกับ ประวัติศาสตร์จากหนังสือเท่านั้น... ...แต่ฉันจะพูดกับเธอเกี่ยวกับ เรื่องราวของตัวเธอเองด้วย</p>
<p>Student: แต่เราไม่ได้ทำอย่างนั้น ในห้องเรียน</p>
<p>K: ฉันรู้ว่าพวกเขาไม่ได้ทำ ฉันพูดว่าถ้าฉันเป็นครูของเธอ ฉันจะทำเช่นนั้น เธอเข้าใจไหม</p>
<p>Student: ครับ</p>
<p>K: ฉันจะรวมเอาเรื่องราวในหนังสือ... ...และเรื่องราวเกี่ยวกับตัวเธอเองเข้าด้วยกัน</p>
<p>Student: เป็นไปไม่ได้เลยที่คุณจะมาเป็นครู</p>
<p>K: อะไรนะ ช้าๆ หน่อย ช้าๆ</p>
<p>Student: คุณครับ คุณไม่อาจจะเป็น ครูหรอกครับ</p>
<p>K: ทำไมจะเป็นไม่ได้</p>
<p>Student: ไม่ใช่ครูสอนวิชาต่างๆ พวกนั้น</p>
<p>K: แต่ฉันบอกว่า ฉันจะรวมทั้งสองสิ่งเข้าด้วยกัน ฉันจะรวมเอาในหนังสือ ถูกไหม และฉันก็จะรวมเอา ประวัติศาสตร์เกี่ยวกับตัวเราเอง ประวัติศาสตร์เกี่ยวกับตัวเราเอง คือประวัติศาสตร์ของมนุษยชาติทั้งหมด ถูกไหม</p>
<p>Student: ดังนั้นประวัติศาสตร์ ของมวลมนุษยชาติ ก็คือประวัติศาสตร์ของตัวเราเอง</p>
<p>K: ซึ่งหมายถึงตัวเธอนั่นแหละ</p>
<p>Student: ดังนั้นถ้าเราศึกษา เรื่องราวทั้งหมดของมนุษยชาติ เรากำลังศึกษาเกี่ยวกับตัวเองด้วย</p>
<p>K: ถูกต้อง</p>
<p>Student: ดังนั้นเราก็ศึกษา เกี่ยวกับมวลมนุษยชาติ</p>
<p>K: พ่อหนุ่มน้อย เธอไม่ได้ฟังสิ่งที่ฉันกำลังพูด ฉันพูดและฉันบอกเธอว่า ถ้าฉันเป็นครูประวัติศาสตร์... ...ความหมายของประวัติศาสตร์ ในภาษาลาตินคือ "storia" หมายถึงประวัติศาสตร์ ในภาษาอิตาเลี่ยนก็เรียก ประวัติศาสตร์ว่า storia ซึ่งมาจากภาษาลาตินและอื่นๆ ตอนนี้ฉันจะพูดเกี่ยวกับอะไรล่ะ ในศตวรรษที่ 15 กษัตริย์ของเธอคือใคร</p>
<p>Student: มีกษัตริย์มากมายหลายองค์ครับ</p>
<p>K: มีกษัตริย์หลายองค์ ถูกต้อง ลองบอกฉันมาสักชื่อสิ บอกมาเลย ใครก็ได้</p>
<p>Student: บาบูค่ะ</p>
<p>K: บาร์เบอร์เหรอ</p>
<p>Student: ไม่ใช่ค่ะ บา-บู</p>
<p>K: ฉันคิดว่าเธอพูดว่า บาร์เบอร์ (ช่างตัดผม) ฉันรู้ นั่นเป็นเรื่องตลก เอาล่ะ ฉันจะสอนเธอ บาบูเป็นพ่อของฮูมมายูถูกไหม และลูกชายของฮูมมายู ก็คืออัคร์บาถูกไหม ฉันจะสอนทั้งหมดนั้น และ ฉันก็จะพูดเช่นกันว่า แล้วเกี่ยวกับตัวเธอล่ะ... ...ตัวเธอเองก็เป็นเรื่องราวเช่นกัน เธอเป็นเรื่องราวที่ยิ่งใหญ่ ยิ่งใหญ่กว่าเรื่องราว ของอัคร์บาเสียด้วยซ้ำ ถูกไหม</p>
<p>Student: ครับ</p>
<p>K: ดังนั้น ฉันจะพูดกับเธอ เกี่ยวกับตัวเธอเอง ฉันจะพูดว่า เธอคืออะไร เธอมีหนังสือเกี่ยวกับ ตัวเธอเองอยู่ภายในตัวเธอ ให้เรียนรู้ที่จะอ่านหนังสือเล่มนั้น เธอเข้าใจไหม</p>
<p>Student: ครับท่าน</p>
<p>K: เธอแน่ใจนะว่า เข้าใจสิ่งที่ฉันกำลังพูด อย่าตอบว่า ครับท่าน ฉันพูดว่ามีหนังสือหลายเล่ม... ...ที่เขียนขึ้นเกี่ยวกับอัคร์บา ...และมีเล่มหนึ่งด้วย ที่อยู่ในตัวของเธอเอง เกี่ยวกับตัวเธอ ว่าเธอคืออะไร</p>
<p>Student: ถ้าอย่างนั้นคุณหมายความว่า...</p>
<p>K: เธอกำลังฟัง สิ่งที่ฉันพูดอยู่หรือเปล่า</p>
<p>Student: ค่ะ</p>
<p>K: มีตำนานอยู่ภายในตัวเธอ ที่เธอต้องเรียนรู้ที่จะอ่าน แต่เธอละเลย เพิกเฉย ที่จะอ่านหนังสือเล่มนั้น ดังนั้นฉันจะช่วยให้เธอ เรียนรู้ที่จะอ่านหนังสือเล่มนั้น... ...ไม่เพียงอ่านหนังสือ ที่เกี่ยวกับอัคร์บา แต่อ่านหนังสือเกี่ยวกับตัวเธอเอง ดังนั้นฉันจึงพูดไปสู่เรื่องนั้น ฉันจะสอนเธอในลักษณะนั้น นั่นเป็นวิถีแห่งการเรียนรู้ ที่มหัศจรรย์เป็นที่สุด... ...เรียนรู้ไม่เพียงแต่สิ่งที่กำลัง เกิดขึ้นในโลกนี้ภายนอกตัวเธอ... ...แต่เรียนรู้ถึงหนังสือเล่มสุดพิเศษ... ...ที่เธอมีอยู่ภายในตัวเธอ... ...หนังสือที่เป็นตำนาน ของมนุษยชาติทั้งหมดด้วย ไม่ใช่เพียงประวัติศาสตร์ของอินเดีย</p>
<p>Student: ถ้าเช่นนั้น ทำไมเราจึงไม่เคย ได้เรียนเช่นนั้นเลย</p>
<p>K: เพราะครูของเธอไม่สอนอย่างนี้</p>
<p>Student: คุณครับ คุณเป็นประธานของมูลนิธิ ทำไมคุณไม่ทำอะไรบ้างบางอย่าง</p>
<p>K: เขาพูดว่า ฉันเป็นประธานของมูลนิธิ... ...ทำไมฉันไม่ทำอะไรเกี่ยวกับเรื่องนี้ เธอพูดถูกทีเดียว แต่พวกเขาไม่ฟัง เดี๋ยวก่อน พวกเขาจะไม่ฟัง</p>
<p>Student: แต่พวกเขาก็เหมือนพวกเรา</p>
<p>K: ถูกทีเดียว</p>
<p>Student: บางทีพวกเขา...</p>
<p>K: ตั้งใจฟังดีๆ นะ ครูก็เหมือนพวกเธอ เพียงแต่เป็นผู้ใหญ่มากกว่าเท่านั้น ถูกไหม ฉันไม่ได้ดูถูกพวกเขา เธอเข้าใจไหม ฉันสุภาพมาก และเต็มไปด้วยความเคารพ ฉันเคารพผู้คน ฉันไม่ดูถูกพวกเขา พวกเขาก็เหมือนกับพวกเธอ ดังนั้น เรียนรู้ซึ่งกันและกัน เธอเข้าใจไหม ตอนนี้ฉันเองกำลังเรียนรู้จากเธอ เรียนรู้ว่าทำไมเมื่อเธอพูดสิ่งใด เธอจึงไม่ได้หมายความอย่างที่พูด เธอเข้าใจไหม</p>
<p>Student: เข้าใจครับ</p>
<p>K: ทำไมเธอพูดว่า ครับ ครับคุณ แต่ไม่ได้หมายความตามนั้นเลย</p>
<p>Student: ผมพูดตามที่รู้สึกจริงๆ ครับ</p>
<p>K: นั่นหมายความว่า เธอจะใช้ชีวิตตามที่พูด</p>
<p>Student: คำว่า 'ครับ' ของผม หมายถึงผมเข้าใจสิ่งนั้น</p>
<p>K: อย่างแรกคือเข้าใจ แต่ต้องใช้ชีวิตตามนั้นด้วย ใช่ไหม</p>
<p>Student: แต่ผมไม่มี...</p>
<p>K: ในชีวิตของเธออย่าได้พูดอะไร ถ้าเธอไม่สามารถประพฤติตามที่พูดได้ ถ้าเธอไม่สามารถประพฤติตามที่พูดได้ เธอจะกลายเป็นคนหลอกลวงเสแสร้ง ถูกไหม การพูดอย่างแต่ทำอีกอย่าง นั่นคือการเสแสร้ง หลอกลวงใช่ไหม</p>
<p>Student: คุณครับ ผมไม่ได้พูดอะไรเลยครับ... ...ผมพูดว่าผมเข้าใจสิ่งที่คุณพูด</p>
<p>K: ฉันพูดกับเธอว่า ให้เข้าใจสิ่งที่ฉันกำลังพูด... ...อย่าพูดในสิ่งที่เธอ ไม่ได้หมายความตามนั้น ถ้าเธอหมายความตามที่พูดจริง ก็พูด ถ้ามันเป็นสิ่งที่ถูกก็จงซื่อสัตย์ ถ้าเธอโกหกก็บอกว่า "ผมโกหกครับ" นั่นคือความซื่อสัตย์ใช่ไหม ถ้าเธอโกรธก็พูดอย่างซื่อสัตย์ว่า "ใช่ผมโกรธ" อย่าเสแสร้งแกล้งทำ พวกที่โตแล้ว พวกผู้ใหญ่มักเสแสร้ง นั่นคือความแตกต่างเพียงประการเดียว ระหว่างเด็กและผู้ใหญ่</p>
<p>Student: คนทุกๆ คนก็แตกต่างกัน ไม่มีใครที่จะเป็นเหมือนกันได้</p>
<p>K: ใช่แล้ว</p>
<p>Student: ผมหมายถึง ผมบอกทุกๆ คน อย่างซื่อสัตย์ เช่นว่า ผมโกรธ... ...แต่ไม่ใช่ทุกคนจะบอกว่าเขาโกรธ</p>
<p>K: อะไรนะ</p>
<p>Student: สมมุติว่าผมทะเลาะกับใครบางคน...</p>
<p>K: ทำไมเธอต้องทะเลาะกับใครด้วยเล่า</p>
<p>Student: เพราะว่าเขา...</p>
<p>K: เฮ้! ทำไมเธอต้องทะเลาะ ต่อสู้กับใครด้วยเล่า</p>
<p>Student: เพราะเรามีความเห็น บางอย่างไม่ตรงกัน</p>
<p>K: ทำไมเธอมีความเห็นไม่ตรงกัน เรียนรู้สิ อย่าพูดว่า ผมไม่เห็นด้วยกับเขา เลยทะเลาะกัน เรียนรู้สิ ถ้าเธอทะเลาะกัน สู้กันตอนนี้... ...เมื่อเธอเติบโตขึ้น เธอก็จะทะเลาะ จะต่อสู้เช่นเดียวกัน มันกลายเป็นความรุนแรง เธอรู้ไหมว่าความรุนแรง ได้แผ่ขยายไปทั่วโลก เธอรู้ไหม รู้หรือเปล่า พวกเขาฆ่ากันและกัน มีสงครามคุกคาม การก่อการร้าย เธอรู้ไหม เธอเข้าใจไหม พวกเขาฆ่าฟันกันเอง เป็นความรุนแรง ในโลกที่ใหญ่หลวงหนักหนา ดังนั้นจงอย่าเป็นคนรุนแรง อย่าโกรธ เมื่อเธอโกรธ ก็ให้บอกว่า "ฉันโกรธ ฉันขอโทษ" อย่าต่อสู้กัน</p>
<p>Student: ถ้าเราไม่สู้ คนอื่นอาจจะ ฉวยโอกาสเอาเปรียบเรา ทุบตีเรา</p>
<p>K: บางทีอาจจะไม่นะ ถ้าฉันไม่โกรธตอบคนที่โกรธเรา... ...เขาอาจจะสงบลงก็ได้</p>
<p>Student: อาจจะ</p>
<p>K: อาจจะ ฉันพูดว่า อาจจะ</p>
<p>Student: แต่ว่า...</p>
<p>K: เดี๋ยว เดี๋ยวก่อน</p>
<p>Student: แต่ถ้าอีกคนกำลังจะตีหนูละค่ะ... ...เพราะไม่ได้โกรธเขาตอบ</p>
<p>K: ถ้าฉันไม่มีปฏิกิริยาตอบโต้กลับ เธอเข้าใจไหม เช่นเธอโกรธฉัน สมมุติเธอโกรธฉัน แต่ฉันไม่ตอบโต้เธอ... ...ฉันไม่โกรธตอบ ฉันไม่ตีเธอกลับ ดูสิว่าเกิดอะไรขึ้น</p>
<p>Student: ท่านค่ะ บางครั้งมันอาจจะ ทำให้อีกฝ่ายโมโห</p>
<p>K: ไม่ใช่ บางครั้ง ดูก่อนว่ามีอะไรเกิดขึ้น ถ้าเธอโกรธฉัน... ...แต่ฉันไม่ได้โกรธตอบเธอ มีบางสิ่งบางอย่างเกิดขึ้นระหว่างเรา ใช่ไหม ถ้าเธอเรียกฉันว่าเจ้าหน้าโง่... ...ฉันไม่โต้กลับ โดยเรียกเธอว่า เธอก็โง่ ฉันนิ่งเงียบ ไม่ตอบโต้ การนิ่งเงียบของฉันมีผลกระทบถึงเธอ... ...แต่ก็ไม่เสมอไปเพราะผู้คน ไม่สุภาพอ่อนโยนเพียงพอ ดังนั้นเธอจะเรียนรู้ โอ! พระเจ้า ฉันต้องการจะคุยกับเธอ เกี่ยวกับเรื่องบางเรื่อง ที่แตกต่างอย่างสิ้นเชิง กับเรื่องทั้งหมดนี้</p>
<p>Student: คุณค่ะ หนูไม่เข้าใจว่า สิ่งที่พูดทั้งหมดนี้จะนำเราไปสู่อะไร เธอไม่เข้าใจหรือ เธอพูดว่า "หนูไม่เข้าใจว่าคุณจะนำเราไปสู่อะไร" ฉันไม่ได้นำพาเธอไปไหนเลย</p>
<p>Student: เราคุยกันเรื่องอะไร</p>
<p>K: สิ่งที่ฉันคุยกับเธอก็คือ การเรียนรู้ที่จะเฝ้ามอง... ...ซึ่งเป็นสิ่งหนึ่ง ที่ยากที่สุดที่จะทำ เรียนรู้ที่จะฟังและเรียนรู้ที่จะ ค้นหาวิถีแห่งการมีชีวิตอยู่... ...ที่ไม่ใช่เพียงแค่ การทำอะไรซ้ำๆ ซากๆ ใช่ไหม นั่นคือสิ่งที่ฉันพูดในเช้าวันนี้ อย่าทำให้ตัวเอง กลายเป็นเครื่องจักรกล</p>
<p>Student: คุณพูดว่าคุณต้องการจะคุยเกี่ยวกับ อะไรบางอย่างที่แตกต่างออกไป แล้วทำไมคุณไม่เริ่มเรื่องล่ะครับ ทำไมคุณไม่เริ่มด้วยการพูดคุย เกี่ยวกับเรื่องอะไรบางอย่าง</p>
<p>K: เพราะว่าฉันต้องการดูว่า พวกเธอต้องการอะไรก่อน ถูกไหม ฉันต้องการรู้ก่อน... ...มันสุภาพกว่าใช่ไหมที่จะรู้ว่า เธอต้องการพูดคุยเกี่ยวกับเรื่องอะไร</p>
<p>Student: เช่นกันครับ เราก็ต้องการทราบว่า คุณอยากพูดคุยกับเราเกี่ยวกับอะไร</p>
<p>K: ถูกต้อง ทีนี้ฉันพูดเรื่องที่ฉัน ต้องการพูดกับเธอได้แล้วใช่ไหม</p>
<p>Student: ครับ</p>
<p>K: ก่อนอื่นฉันถามเธอก่อนใช่ไหม ฉันเสริฟน้ำชาแก่เธอก่อน ไม่ใช่เสริฟให้ตัวฉันเองก่อน</p>
<p>Student: ครับ</p>
<p>K: ในทำนองเดียวกัน ฉันถามเธอก่อนว่า เธอต้องการคุยเกี่ยวกับอะไร... ...และพวกเธอก็กระโดดไปเรื่องนั้น เรื่องนี้ เต็มไปหมด หลังจากที่เธอจบเรื่องของเธอ... ...ถ้ามีเวลาฉันก็จะพูด ในสิ่งที่ฉันต้องการพูด</p>
<p>Student: คุณอยากพูดเรื่องอะไรค่ะ</p>
<p>K: ถ้าฉันจำได้ สิ่งที่ฉัน อยากพูดในเช้าวันนี้ก็คือ... ...พวกเธอมีความละเอียด อ่อนไวในการรับรู้หรือเปล่า</p>
<p>Student: ต่ออะไรค่ะ...</p>
<p>K: ละเอียดอ่อนไวในการรับรู้ เธอเห็นไหม เธอตอบทันทีว่า ต่ออะไร ฉันไม่ได้พูดถึง การรับรู้เกี่ยวกับอะไร แต่ภายในตัวเธอเองนั่นแหละ เธอละเอียดอ่อนไวในการรับรู้หรือไม่ เธอรู้ไหมว่าความละเอียดอ่อน รับรู้ได้ไวหมายถึงอะไร</p>
<p>Student: การที่จะรู้สึก</p>
<p>K: การที่จะรู้สึก</p>
<p>Student: การตื่นตัว</p>
<p>K: ตื่นรู้ตัว</p>
<p>Student: ความเข้าใจ</p>
<p>K: เธอละเอียดอ่อนรับรู้ได้ไว ต่อดอกไม้เหล่านั้นหรือไม่ เธอละเอียดอ่อนรับรู้ได้ไว ต่อผู้คนหรือเปล่า</p>
<p>Student: ผู้คนเหรอค่ะ</p>
<p>K: ผู้คนรอบๆ ตัวเธอ เด็กผู้ชายและผู้หญิง ผู้ใหญ่ทั้งหลาย.... ..เธอละเอียดอ่อนไวที่จะรู้เห็นไหมว่า พวกเขากำลังรู้สึกอยู่อย่างไร หรือพวกเขาดูเป็นอย่างไร เขาทำอะไร เธอละเอียดอ่อนไวพอหรือเปล่า</p>
<p>Student: คุณค่ะ แค่กับผู้คน ที่มักจะอยู่รอบๆ ตัวหนู</p>
<p>K: ใช่ แม้แค่นั้นก็ยังไม่ใช่</p>
<p>Student: ไม่ใช่รู้สึกตลอดเวลา</p>
<p>K: ไม่ใช่ ฉะนั้นเธอละเอียดอ่อน ไวที่จะรับรู้หรือ เธอพูดว่าในบางเวลา เธอรู้สึกได้ละเอียดอ่อนไว นั่นยังไม่ดีพอ มันเหมือนกับ การกินมันฝรั่งเสียๆ เข้าไป ฉะนั้นฉันจะคุยกับเธอเกี่ยวกับ ความละเอียดอ่อนรับรู้ได้ไว แล้วฉันก็จะคุยกับเธอ ถึงเรื่องความสัมพันธ์ของเธอ เธอเข้าใจคำๆ นี้ไหม อะไรคือความสัมพันธ์ของเธอ กับสิ่งที่กำลังเกิดขึ้น กำลังเป็นไปในโลกนี้ เธอเข้าใจสิ่งที่ฉันถามไหม ความสัมพันธ์ของเธอ เธอเกี่ยวข้องสัมพันธ์กับ พ่อของเธอ แม่ของเธอถูกไหม เธอสัมพันธ์กับคนอื่นๆ ในโลกนี้ เหมือนกับที่สัมพันธ์ กับพ่อแม่ของเธอไหม... ...หรือสัมพันธ์กับสิ่งที่เกิดขึ้น บนโลกใบนี้ในลักษณะใดลักษณะหนึ่งใช่ไหม</p>
<p>Student: ใช่ค่ะ</p>
<p>K: เดี๋ยว เดี๋ยว ฟังฉันก่อน คนจำนวนสองพันห้าร้อยคน ถูกฆ่าตายในโบพาล... ...และคนหลายร้อยหลายพันคนที่บาดเจ็บ เธอรู้สึกอะไรไหมเกี่ยวกับเรื่องนี้</p>
<p>Student: หนูรู้สึกเศร้าใจ</p>
<p>K: เธอรู้สึกเศร้าใจ แล้วอะไรอีก</p>
<p>Student: เรารู้สึกว่าความไม่ใส่ใจใยดี เกิดขึ้นทุกหนทุกแห่ง เกิดจากร้อยร้าวเล็กๆ ที่เร่งเร้าให้เกิดสิ่งแย่ๆ ขึ้นมากมาย</p>
<p>K: เธอตั้งใจฟัง สิ่งที่ฉันถามเธอหรือเปล่า เธอรู้สึกถึงความทุกข์ยาก ของผู้คนหรือเปล่า</p>
<p>Student: ไม่ค่ะ</p>
<p>K: เดี๋ยวก่อน ฉันถามคำถามเธอ ว่าเธอรู้สึกถึงความทุกข์ยาก ของมนุษย์คนอื่นๆ ไหม</p>
<p>Student: คุณครับ บ่อยครั้งทีเดียว ที่ผมเป็นคนที่ถูกทำให้เป็นทุกข์</p>
<p>K: เธอฉลาดมากทีเดียว พ่อหนุ่มน้อย ฉันถามคำถามเธอ เธอก็กลับถามคำถามฉันด้วยเหมือนกัน ฉันจะถามเธอ ฉันฉลาดพอๆ กับเธอล่ะ ฉันจะถามเธอว่า เธอรู้สึก สัมผัส ถึงความทุกข์ของคนอื่นไหม ของคนแปลกหน้าที่เธอไม่รู้จัก</p>
<p>Student: ไม่รู้สึกมากเหมือนของเราเอง</p>
<p>K: เธอไม่ได้รู้สึก นั่นแหละ เธอไม่ได้รู้สึก ทำไมล่ะ เธอรู้ไหมเมื่อวานนี้... ...เมื่อวานซืนนี้ ฉันเดินลงไปที่นั่น... ...มีเด็กผู้หญิงสองคน ใส่ชุดสีฟ้าแถบขาว ฉันว่าเขาเป็นนักเรียน พวกเขาต้องเดินมาเรียนหนังสือไกล มา 6 ไมล์ กลับอีก 6 ไมล์ รวมเดินวันละ 12 ไมล์ เธอรู้สึกไหมว่าพวกเขารู้สึกอย่างไร ที่ต้องเดินไกลถึงขนาดนั้น</p>
<p>Student: ไม่ค่ะ เพราะมันไม่มีผลต่อหนู มันไม่มีผลกระทบต่อชีวิตของหนู</p>
<p>K: ถูกทีเดียว ดังนั้นเธอจึงไม่รู้สึกละเอียดอ่อน และไวต่อคนอื่นๆ</p>
<p>Student: หนูรับรู้แค่ตัวหนูเองเท่านั้น</p>
<p>K: เธอเห็นแก่ตัว</p>
<p>Student: คุณครับ บ่อยครั้งที่เรา ละเอียดอ่อนสัมผัสรับรู้ได้ไว คุณรู้สึกเศร้าเสียใจไปกับผู้คน เช่นเมื่อครั้งที่ผู้คนตายที่เมืองโบพาล</p>
<p>K: ฉันพูดกับเธอว่า อย่าทำตัวว่าตัวฉลาดกับฉัน... ...เธอรู้สึกอะไรต่อเด็กผู้ชาย และเด็กผู้หญิงเหล่านั้น ที่ในแต่ละวันต้องเดินถึง 12 ไมล์... ...ไม่มีอาหารกินเพียงพอ พวกเขาทุกข์ทรมาน เธอรู้สึกอะไรเกี่ยวกับ สภาพเหล่านี้บ้าง เธอไม่สนใจไม่ใยดีใช่ไหม</p>
<p>Student: ผมสนใจ</p>
<p>K: แล้วถ้าอย่างนั้นเธอจะทำอะไรได้บ้าง</p>
<p>Student: ผมทำอะไรได้บ้างเล่าครับ</p>
<p>K: เธอไม่สามารถทำอะไรได้มากนัก แต่เธอสามารถบอกมิสซิสโทมัธ และรัตดิกาจีได้... ...บอกท่านว่า ขอให้ดูว่าเราจะหา วิธีช่วยพวกเด็กๆ เหล่านั้นได้อย่างไร... ...อาจจะหารถรับส่งพวกเขา เพื่อให้เขาเดินทางมาที่นี่และกลับบ้าน เธอหาวิธีนะ เธอต้องทำอะไรบางอย่าง เธออย่าเอาแต่พูดว่า ครับผม นะ ใช่ไหม เธอจะทำไหม</p>
<p>Student: คุณค่ะ...</p>
<p>K: เดี๋ยวก่อน ฉันถามว่า เธอจะไปพบมิสซิสโทมัธ และรัตดีกาจีไหม... แล้วบอกท่านว่า ขอให้ช่วยเด็กๆ เถิดครับ เราจะต้องทำอะไรบางอย่าง เกี่ยวกับเรื่องนี้ เธอจะไปพูดไหม เฮ้! เธอจะทำไหม หรือเธอไม่ได้สนใจใยดี ต่อพวกเด็กๆ เหล่านั้น</p>
<p>Student: ผมสนใจครับคุณ</p>
<p>K: ถ้าอย่างนั้นไปหาอาจารย์เธอ ฉันก็จะไปหาเขา ฉันต้องการรถรับส่ง สำหรับพวกเด็กๆ เหล่านั้น ฉันจะรับพวกเขามาและไปส่งพวกเขา... ...หรือไม่ก็ตั้งโรงเรียน สำหรับพวกเขาทุกคนที่นี่ ที่ตรงโน้นเลย ไม่ใช่ที่ไกลๆ โน่น ฉันกำลังจะทำเรื่องนี้ ฉันจะไปพูดคุย... ...ฉันจะเอาเรื่อง ถ้าพวกเขาไม่แก้ปัญหา</p>
<p>Student: คุณสามารถทำได้</p>
<p>K: เธอก็ทำได้ด้วย เธอช่วยฉันทำได้ไหม</p>
<p>Student: ถ้าคุณบอกผม ผมจะทำ</p>
<p>K: ฉันจะไม่บอกเธอ เธอไปทำเรื่องนี้นะ การทำเช่นนั้นแหละ คือความเป็นอิสระของเธอเอง ดังนั้นฉันต้องการจะคุยกับพวกเธอ ถึงเรื่องความละเอียดอ่อน ไวต่อการสัมผัสรับรู้... ...ฉันต้องการคุยกับเธอเกี่ยวกับ ความสัมพันธ์ที่เธอมีต่อโลกนี้ เธอกำลังเติบโต เธอกำลังจะจาก สถานที่ที่สวยงามนี้ไปในไม่ช้า... ...จากหุบเขาฤาษีนี้ไป แล้วเข้าเรียนวิทยาลัย มหาวิทยาลัย แล้วก็แต่งงาน มีลูกๆ... ...แล้วทำงาน มีการทะเลาะเบาะแว้ง ต้องพบกับความทุกข์ยาก... ...ทั้งหมดนี้คือชีวิต ในวันข้างหน้าของเธอ แล้วความสัมพันธ์ระหว่างเธอ กับสิ่งอื่นๆ ในโลกคืออะไร... ...กับการใช้ความรุนแรง กับการเมือง... ...การฉ้อฉล การทุจริตอย่างใหญ่หลวง ในประเทศนี้ ใช่ไหม</p>
<p>Student: ดังนั้นเราจะกลายเป็น คนเห็นแก่ตัวอย่างยิ่ง ถ้าเรามีสภาพทั้งหมดนั้น...</p>
<p>K: เธออย่าได้เห็นแก่ตัว เธอจะเป็นห่วงเป็นใย เธอจะเป็นห่วงเป็นใยเกี่ยวกับ ความรุนแรงของการฉ้อฉลอันใหญ่หลวง</p>
<p>Student: คุณค่ะ เราจะทำอะไรได้บ้าง เกี่ยวกับเรื่องนี้</p>
<p>K: ก็อย่าฉ้อฉลสิ</p>
<p>Student: ใช่ แต่ว่าจะทำอย่างไรล่ะ...</p>
<p>K: เดี๋ยว เธอยังไม่ได้ฟังเลย เธอรวดเร็วเกินไป เธอต้องไม่เป็นคนฉ้อฉล... ...ต่อสู้เพื่อความไม่ฉ้อฉล ยืนหยัดต่อสู้ กับสิ่งที่เธอคิดว่ามันผิด</p>
<p>Student: แต่ถ้ามีใครไม่เห็นด้วย ก็ต่อสู้กับเขาหรือครับ</p>
<p>K: ฉันพูดถึงการต่อสู้ในความหมาย ที่ตัวเธอเองต้องไม่ฉ้อฉล</p>
<p>Student: ฉะนั้น ถ้าผมไม่ฉ้อฉล แต่ว่า...</p>
<p>K: ไม่เป็นไรหรอก ช่างคนอื่นๆ เถอะ ตัวเธอเองอย่าได้ฉ้อฉล</p>
<p>Student: ผมจะไม่</p>
<p>K: เมื่อเธอเติบโตขึ้นเธออาจจะ ตอนนี้เธอพูดได้ว่า เธอจะไม่ฉ้อฉล... ...ผมจะไม่ฉ้อฉล... ...แต่เมื่อเธอโตขึ้นและเข้าสู่ธุรกิจ</p>
<p>Student: มันจะมีความหมายอะไรล่ะครับ ถ้ามีคนเพียงคนเดียวที่ไม่ทุจริตฉ้อฉล</p>
<p>K: ขอให้เริ่มต้นที่ตัวเธอเองก่อน</p>
<p>Student: เอาล่ะ ถ้าเราไม่ทุจริต ผมแค่ยกตัวอย่าง... ...ถ้าเราไปหางานทำ และผู้จัดการใหญ่สัมภาษณ์เรา... ...แล้วเขาเรียกร้องสินบน ถ้าไม่จ่ายเราจะไม่ได้งาน</p>
<p>K: ก็อย่าทำงานนั้นสิ ทำไมเธอถึงไม่ยืนหยัด เพื่ออะไรสักอย่าง</p>
<p>Student: หากไม่มีงาน ผมก็ไม่สามารถมีชีวิตอยู่ได้</p>
<p>K: ก็ไม่ต้องอยู่</p>
<p>Student: ถ้าอย่างนั้นอะไรคือเป้าหมาย ของการมาเกิดบนโลกนี้</p>
<p>K: ลองค้นหาดูสิ เธอเห็นไหมว่าพวกเธอทั้งหมด อ่อนแออย่างยิ่ง เธอยอมจำนน ถ้าเธอพูดว่า ไม่ล่ะ... ...ผมจะไม่เป็นคนฉ้อฉล และเธอรวบรวมผู้คนที่อยู่รอบๆ ตัวเธอ... ...เธอทำเพื่อความไม่ฉ้อฉล</p>
<p>Student: คุณครับ แต่ถ้ามีคน แค่ห้าคนรอบๆ ตัวผม...</p>
<p>K: นั่นก็เพียงพอแล้ว เริ่มต้นได้เลย</p>
<p>Student: คุณค่ะ ถ้าหากมีคนที่ไม่ฉ้อฉล... ..แต่เขาไม่ละเอียดอ่อน ไวต่อการสัมผัสรับรู้... ...และผู้คนรอบๆ เขา ก็ไม่รู้สึกไวต่อการสัมผัสรับรู้... ...ผู้คนเหล่านี้จะรู้ได้อย่างไร ว่าเขากำลังพยายามทำอะไรอยู่</p>
<p>K: ฉันจะบอกพวกเขา ฉันกำลังทำอยู่นี่แหละ ฟังฉันนะ ฉันเดินทางไปรอบโลกเพื่อพูดว่า ศาสนาอย่างที่เป็นอยู่ทุกวันนี้ เป็นสิ่งไร้ค่า ไร้ประโยชน์ ใช่ไหม พวกเขาไม่ชอบสิ่งที่ฉันพูด แต่ก็ไม่เป็นไรฉันไม่สนใจ ถ้าเขาบอกฉันว่า คุณเข้ามาประเทศนี้อีกไม่ได้ ก็ไม่เป็นไร ฉันสามารถกลับมาที่หุบเขาฤาษีได้เสมอ (ถ้าคนที่นี่อนุญาตให้ฉันมา) มันไม่มีผลกระทบต่อฉันหรอก แต่พวกเธอหวั่นไหว พวกเธอมักจะหวาดกลัว</p>
<p>Student: คุณครับ แต่เราไม่มีอะไรอื่นที่จะทำได้... ...ถ้าเราไปหางานทำแล้วไม่ได้งาน เราก็จะไม่มีอะไรทำเลย</p>
<p>K: ถ้าเธอไม่มีงานทำ...</p>
<p>Student: เราไม่อยากเป็นคนฉ้อฉล ติดสินบน และคุณก็ไม่อยากรับสินบน... ...เราก็ไม่ได้งานทำ แล้วเราจะทำอะไรได้หลังจากนั้น</p>
<p>K: ก็เป็นคนทำสวนสิ มีอะไรเสียหายหรือถ้ามาเป็นคนสวน การเป็นคนจนมีอะไรผิดหรือ จนอย่างมีการศึกษามีอะไรผิดหรือ</p>
<p>Student: คุณจะใช้ชีวิตอย่างไร</p>
<p>Student: ถ้าเช่นนั้นการศึกษา จะมีประโยชน์อะไรกันเล่า</p>
<p>K: การศึกษาจะมีประโยชน์อะไรน่ะหรือ อาจจะไม่มีประโยชน์เลยด้วยซ้ำไป</p>
<p>Student: เมื่อเป็นคนมีการศึกษา คุณก็ไม่สามารถที่จะไปทำงานเป็นคนสวน</p>
<p>K: ก็ทำอะไรบางอย่าง ที่ต้องใช้การศึกษา พวกเธอไม่เคย... (เธอทั้งหมดช่าง...) ...ฉันจะไม่ใช้คำพูดบางคำ (เธอทั้งหมดเป็นคนทำอะไรครึ่งๆ กลางๆ) ซึ่งนั่นเป็นสิ่งที่ฉันไม่เห็นด้วย</p>
<p>Student: นั่นหมายความว่าอย่างไร</p>
<p>K: ครึ่งๆ กลางๆ ในภาษาอังกฤษ หมายความว่า... ...ปีนภูเขาขึ้นไปได้แค่ครึ่งทาง ไม่เคยไปจนถึงยอดเขา เธอเข้าใจไหม อย่ากลายเป็นคนทำอะไรครึ่งๆ กลางๆ</p>
<p>Student: เหตุใดเราจึงให้สถานะภาพ เช่นนั้นแก่ผู้คน... ...เราบอกว่าเขาเป็นอะไร ที่แตกต่างจากเรา ...และพวกเราไม่มีสักคนเลย ที่อยากเป็นคนสวนเพราะมันเป็นอะไรที่...</p>
<p>K: เพราะว่าฉันไม่รังเกียจ ที่จะเป็นคนสวน ฉันไม่สนใจว่าคนอื่นจะคิดยังไง... ...ไม่ว่าฉันจะเป็นรัฐมนตรี หรือเป็นใครก็ตาม ฉันไม่สนใจ ฉันจะทำสิ่งที่ฉันคิดว่าถูกต้อง</p>
<p>Student: ฉะนั้นถ้าเราทุกคน ทำสิ่งที่เราคิดว่าถูกต้อง...</p>
<p>K: ไม่ได้หรอก เพราะมันยากมาก ที่จะรู้ว่าอะไรคือสิ่งที่ถูกต้อง... ...มันไม่ใช่สิ่งที่เธอคิดว่าถูกต้อง แต่อะไรคือสิ่งที่ถูกต้อง มันยากมากจริง ๆ ใช่ไหม ฉันคิดว่าถูก แต่มันอาจจะผิด</p>
<p>Student: ทุกๆ คนรอบตัวเราบอกเราว่า เธอจะต้องทำสิ่งนั้น เพราะว่ามันเป็นสิ่งที่ถูกต้อง</p>
<p>K: นั่นเป็นแค่การทำตามจารีต เป็นการทำตามผู้ที่เราคิดว่ารู้ดีกว่าเรา ฉันอยากจะค้นหาว่า อะไรคือสิ่งที่ถูกต้อง เธอก็เช่นกันใช่ไหม เธอจะค้นหาได้อย่างไร</p>
<p>Student: คุณครับ มันจะไม่กลายเป็นเรื่อง ของทัศนคติ เป็นความคิดเห็นหรือ สิ่งที่ถูกสำหรับบุคคลหนึ่ง อาจจะผิดสำหรับคนอื่น</p>
<p>K: ฉันบอกเธอ เธอไม่ได้ฟังเลยหนุ่มน้อย ทุกๆ คนต่างคิดว่า เขาถูกต้องตามวิถีทางของเขา ใช่ไหม เธอคิดว่าสิ่งนี้ถูก ส่วนอีกคนคิดว่าสิ่งนั้นถูกหรือผิด... ...แต่ฉันต้องการจะค้นหาว่า อะไรคือสิ่งที่ถูกต้อง ตั้งใจฟังดีๆ นะ ...ถูกต้องในทุกๆ สถานการณ์ ทุกๆ ภาวะที่กดดัน... ...ในท่ามกลางความคิดเห็น ของคนทั่วๆ ไป ฉันต้องการค้นหาว่า อะไรคือสิ่งที่ถูกต้องภายใต้สภาพเหล่านั้น เธอไม่ต้องการรู้หรือ และมันเป็นเรื่องยากที่จะค้นหา ว่าอะไรคือสิ่งที่ถูกต้อง การที่จะค้นหาสิ่งที่ถูกต้อง เธอไม่อาจที่จะมีความคิดเห็นส่วนตัว... ...มีการตัดสินไว้ล่วงหน้า มีข้อสรุป หรือมีความเชื่อใดๆ ไว้ก่อนถูกไหม แล้วเธอจะมองเห็นว่า อะไรคือสิ่งที่ถูกต้อง เมื่อมีอิสรภาพ...</p>
<p>Student: เมื่อมีอิสรภาพอันสมบูรณ์เท่านั้น</p>
<p>K: ใช่ เมื่อมีอิสรภาพอย่างแท้จริง เมื่อมีอิสรภาพอย่างแท้จริง แล้วเธอจึงจะเห็นว่าอะไรคือสิ่งที่ถูกต้อง</p>
<p>Student: คุณค่ะ แต่เราจะได้รับ อิสรภาพได้อย่างไร</p>
<p>K: เราจะได้รับอิสรภาพได้อย่างไรหรือ เธอไม่ได้รับอิสรภาพหรอก อิสรภาพนั้นมีอยู่ เกิดขึ้น หากเธอไม่ยึดติด ไม่ผูกพันมั่นหมาย... ...ถ้าเธอไม่นึกถึงแต่ตนเอง เธอเข้าใจไหม ถ้าเธอไม่เห็นแก่ตัว</p>
<p>Student: แล้วคุณก็เป็นอิสระ</p>
<p>K: นั่นแหละอิสรภาพจึงเกิดขึ้น จากนั้นสิ่งที่เธอมองเห็น ก็คือสิ่งที่ถูกต้อง</p>
<p>Student: แต่ผมไม่สามารถอยู่ตัวคนเดียวในโลก</p>
<p>K: ฉันไม่กลัวการที่ต้อง อยู่คนเดียวในโลก</p>
<p>Student: ไม่ใช่ครับ</p>
<p>K: เธอกลัว เธอหวาดกลัว</p>
<p>Student: แล้วเราจะกำจัด ความเห็นแก่ตัวได้อย่างไร</p>
<p>K: จะกำจัดความเห็นแก่ตัว ได้อย่างไรหรือ ฉันจะบอกวิธีง่ายๆ ให้เธอ ก็จงอย่าเห็นแก่ตัว</p>
<p>Student: มันไม่ง่ายอย่างนั้นนี่ค่ะ</p>
<p>K: ฟังนะแม่สาวน้อย อย่าได้เห็นแก่ตัว เธอรู้ดีว่าความเห็นแก่ตัวคืออะไร อย่าเป็นอย่างนั้น อย่าพูดว่าฉันจะกำจัดมัน เพียงแต่อย่าเห็นแก่ตัว ดังนั้นจงเรียนรู้ว่า ความเห็นแก่ตัวคืออะไร เฝ้าดูมัน</p>
<p>Student: ทุกๆ เรื่องนำไปสู่การเฝ้ามองดู</p>
<p>K: ถูกแล้ว การเฝ้ามอง เธอเรียนรู้ได้มากมาย ไม่สิ้นสุดจากการเฝ้ามองดู ฉันเรียนรู้มากมายโดยการเฝ้าดู ขณะที่เธอเดินมาตามถนน... ...ดูว่าเธอเดินอย่างไร เธอพูดอย่างไร ที่เธอพูด เธอหมายความว่าอย่างไร... ...เธอพูดจริงตามที่คิด หรือพยายามจะหลอกลวง เธอเข้าใจไหม... ...หรือเธอพูดวกไปเวียนมา หรือเธอพูดอย่าง ทำอีกอย่าง ฉันเรียนรู้ ฉันเฝ้ามอง นั่นคือเรื่องหนึ่งที่เราพูดคุยกัน แต่ก่อนอื่นฉันต้องการค้นหาว่า พวกเธอละเอียดอ่อน ไวต่อการสัมผัสรับรู้ไหม... ..แล้วอะไรคือความสัมพันธ์ระหว่าง เธอกับโลก แล้วเธอแตกต่างจากโลกไหม โลกนี้อยู่ในความรุนแรง เธอเป็นคนรุนแรงไหม โลกนี้ฉ้อฉล เธอฉ้อฉลไหม โลกนี้รุนแรง เธอรุนแรงไหม ใช่ไหม โลกบอกว่า ฉันเป็นคนอังกฤษ... ฉันเป็นคนฝรั่งเศส ฉันเป็นคนอินเดีย ฉันเป็นคนรัสเซีย ฉันเป็นมุสลิม ใช่ไหม ดังนั้นจึงมีความขัดแย้งระหว่างเรา ฉะนั้นฉันจะไม่เป็นอะไรทั้งสิ้น</p>
<p>Student: คุณครับ โลกยังพูดอีกด้วยว่า ฉันเป็นกอทชิ ฉันคือเกาตั้ม (โคตม)</p>
<p>K: แน่นอนเธอคือ เกาตั้ม เธอคือชื่อต่างๆ กัน นั่นเป็นธรรมชาติ แต่อย่าได้เป็นคนชาตินิยม</p>
<p>Student: มันไม่เหมือนกันหรือค่ะ เมื่อพูดว่าหนูชื่อนี้... ...และหนูบอกว่านี่คือประเทศของหนู มันไม่เหมือนกันหรือ</p>
<p>K: ถูกต้องทีเดียว นั่นแหละคือความเห็นแก่ตัว เธอจำแนกตัวเธอเองเข้ารวม กับบางสิ่งบางอย่างที่ยิ่งใหญ่กว่า แต่ทว่าความเห็นแก่ตัวก็ยังคงอยู่ เดี๋ยวก่อนเกือบจะหมดเวลาแล้วใช่ไหม เราคุยกันมาถึง หนึ่งชั่วโมงสิบห้านาทีแล้ว พวกเขาเริ่มกระสับกระส่ายกันแล้ว เอาล่ะนะ พอแค่นี้ก่อน เธอจะนั่งนิ่งๆ สักห้านาทีได้ไหม นั่งให้เงียบที่สุด อย่าเคลื่อนไหว นั่งในท่าที่สบาย แล้วนั่งเงียบๆ... ...นิ่งเงียบจริงๆ อย่าไอ ให้หลับตา แล้วดูสิว่าเธอกำลังคิดอะไรอยู่บ้าง เอาล่ะดีมาก ขอบใจที่มาฟังฉันพูด ขอบคุณ เธอคือเกาตั้ม (โคตม)ใช่ไหม เธอชื่ออะไรล่ะ</p>
<p>Student: อาจิปครับ</p>
